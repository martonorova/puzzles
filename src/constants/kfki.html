<html>
  <head>
    <title>"Fejtörő feladványok (Gáspár Merse Előd honlapja)"</title>

    <meta http-equiv="Content-Type" content="text/html; charset=iso-8859-2" />
    <meta http-equiv="Content-Language" content="hu" />
    <meta name="author" content="Gáspár Merse Előd" />
    <meta name="description" content="Fejtörő feladványok gyűjteménye" />
  </head>

  

  <body
    background-color="#C0C0C0"
    text="#000000"
    marginheight="25"
    marginwidth="25"
    topmargin="25"
    leftmargin="25"
    rightmargin="25"
  >

    <font>&nbsp;</font>

    <hr size="2" />

    <p align="left"><b>Logikai fejtörők</b></p>
    <ul>
      <li>
        <a href="#_enni vagy aludni, az itt a kerdes"
          >Enni vagy aludni, az itt a kérdés</a
        >
      </li>
      <li><a href="#_a fogoly es az orok">A fogoly és az őrök</a></li>
      <li><a href="#_a harom bolcs">A három bölcs</a></li>
      <li><a href="#_az igazsagos bolcs">Az igazságos bölcs</a></li>
      <li>
        <a href="#_kannibalok fogsagaba esett bolcsek"
          >Kannibálok fogságába esett bölcsek</a
        >
      </li>
      <li>
        <a href="#_kannibalok fogsagaba esett bolcsek ii"
          >Kannibálok fogságába esett bölcsek ii</a
        >
      </li>
      <li>
        <a href="#_negy tanulo es a szines sapkak"
          >Négy tanuló és a színes sapkák</a
        >
      </li>
      <li><a href="#_cukorkas dobozok">Cukorkás dobozok</a></li>
      <li><a href="#_alszik, vagy nem alszik">Alszik, vagy nem alszik?</a></li>
      <li><a href="#_kiraly es kiralyno">Király és királynő</a></li>
      <li><a href="#_a maharadzsa">A maharadzsa</a></li>
      <li>
        <a href="#_ket rendor es nyolc gyanusitott"
          >Két rendőr és nyolc gyanúsított</a
        >
      </li>
      <li><a href="#_az erkolcstelen falu">Az erkölcstelen falu</a></li>
      <li><a href="#_elemlampa">Elemlámpa</a></li>
    </ul>

    <p align="left"><b>Átkeléses feladatok</b></p>
    <ul>
      <li><a href="#_aranyrog es a revesz">Aranyrög és a révész</a></li>
      <li>
        <a href="#_a farkas, a kecske es a kaposzta"
          >A farkas, a kecske és a káposzta</a
        >
      </li>
      <li>
        <a href="#_harom lovag es a fegyverhordozok"
          >Három lovag és a fegyverhordozók</a
        >
      </li>
      <li><a href="#_hitteritok es kannibalok">Hittérítők és kannibálok</a></li>
      <li>
        <a href="#_atkeles a folyon, amin sziget van"
          >Átkelés a folyón, amin sziget van</a
        >
      </li>
      <li><a href="#_egy szakasz katona">Egy szakasz katona</a></li>
      <li><a href="#_vasutallomas">Vasútállomás</a></li>
    </ul>

    <p align="left"><b>Fizetség és osztoszkodás</b></p>
    <ul>
      <li><a href="#_luxuslakosztalyok">Luxuslakosztályok</a></li>
      <li><a href="#_igazsagos osztozkodas">Igazságos osztozkodás</a></li>
      <li><a href="#_ivasi problema">Ivási probléma</a></li>
      <li><a href="#_viz a patakbol">Víz a patakból</a></li>
    </ul>

    <p align="left"><b>Mérleges feladatok</b></p>
    <ul>
      <li><a href="#_merleg i">Mérleg I.</a></li>
      <li><a href="#_merleg ii">Mérleg II.</a></li>
    </ul>

    <p align="left"><b>Időméréses feladatok</b></p>
    <ul>
      <li><a href="#_nagyapo reggelije">Nagyapó reggelije</a></li>
      <li><a href="#_idomeres kotellel">Időmérés kötéllel</a></li>
      <li><a href="#_faliora">Falióra</a></li>
      <li><a href="#_robban a hid">Robban a híd!</a></li>
    </ul>

    <p align="left"><b>Stratégiai feladatok</b></p>
    <ul>
      <li><a href="#_szaz torpe">Száz törpe</a></li>
      <li>
        <a href="#_oroszlanok es a mergezett hus"
          >Oroszánok és a mérgezett hús</a
        >
      </li>
      <li>
        <a href="#_ali baba es a negyven rablo">Ali baba és a negyven rabló</a>
      </li>
      <li><a href="#_holgyek tarsasaga">Hölgyek társasága</a></li>
      <li><a href="#_a kor alaku asztal">A kör alakú asztal</a></li>
    </ul>

    <p align="left"><b>Egy kis valószínűségszámítás</b></p>
    <ul>
      <li><a href="#_menetrend">Menetrend</a></li>
      <li><a href="#_harmas revolver parbaj">Hármas revolver párbaj</a></li>
    </ul>

    <p align="left"><b>Egy kis geometria</b></p>
    <ul>
      <li><a href="#_paradox meretu lyuk">Paradox méretű lyuk</a></li>
      <li><a href="#_motorcsonak">Motorcsónak</a></li>
      <li><a href="#_a sziklamaszo">A sziklamászó</a></li>
      <li>
        <a href="#_ket ferfi, ket no, ket gumi">Két férfi, két nő, két gumi</a>
      </li>
      <li><a href="#_viztol irtozo bogarak">Víztől írtózó bogarak</a></li>
    </ul>

    <p align="left"><b>Egy kis fizika</b></p>
    <ul>
      <li><a href="#_villanykortek">Villanykörték</a></li>
      <li><a href="#_eroegyensuly">Erőegyensúly</a></li>
      <li><a href="#_vanya es a vizesvodor">Ványa és a vizesvödör</a></li>
      <li><a href="#_a tea lehutese">A tea lehűtése</a></li>
      <li>
        <a href="#_ujabb remes ejszaka visnyij volocsokban"
          >Újabb rémes éjszaka Visnyij Volocsokban</a
        >
      </li>
      <li>
        <a href="#_gravitacios hatas a reggelizoasztalnal"
          >Gravitációs hatás a reggelizőasztalnál</a
        >
      </li>
    </ul>

    <hr size="2" />

    <p align="center">
      <b
        ><a name="_enni vagy aludni, az itt a kerdes"></a>
        Enni vagy aludni, az itt a kérdés
      </b>
    </p>

    <p align="justify">
      &nbsp;&nbsp;&nbsp; Egy logikai probléma a Gulag világából: Tegyük fel,
      hogy az ember pontosan két hétig bírja evés vagy alvás nélkül. Mit tennél
      kétheti éhezés és alvatlanság végén: ennél-e vagy aludnál?
    </p>

    <p align="center">
      <a href="#enni vagy aludni, az itt a kerdes">Megoldás</a>
    </p>

    <p align="center">Forrás: A minszki csirke</p>

    <hr size="2" />

    <p align="center">
      <b
        ><a name="_a fogoly es az orok"></a>
        A fogoly és az őrök
      </b>
    </p>

    <p align="justify">
      &nbsp;&nbsp;&nbsp; Fogoly vagy, s celládnak két ajtaja van, egy-egy őr áll
      mindkettő előtt. Az egyik őr mindig hazudik, a másik mindig igazat mond,
      de te nem tudod, hogy melyik melyik. Az egyik ajtó a kivégzőosztag elé
      vezet, a biztos halálba, a másik a szabaduláshoz. Csak egy kérdést tehetsz
      fel, és csak az egyik őrnek. Mit teszel?
    </p>

    <p align="center">Forrás: A minszki csirke</p>

    <p align="center"><b>Ugyanez másképp:</b></p>

    <p align="justify">
      &nbsp;&nbsp;&nbsp; Van egy ikerpár, akiket nem lehet kinézetre
      megkülönböztetni, viszont az egyik mindig igazat mond, a másik mindig
      hazudik. Az egyiküket úgy hívják, hogy John. Tegyük fel, hogy találkozunk
      a két testvérrel, és meg akarjuk tudni, hogy melyikük John. Egyetlen
      kérdést tehetünk fel, amire <em>igen</em> vagy <em>nem</em> a válasz. Sőt
      a kérdés nem lehet három szónál hosszabb. Mit kérdezzünk? És mi a helyzet
      akkor, ha nem azt akarjuk megtudni, hogy melyikük John, hanem azt, hogy
      John hazudik-e? Ez megoldható egy háromszavas kérdéssel?
    </p>

    <p align="center">Forrás: Alice Rejtvényországban</p>

    <p align="center"><a href="#a fogoly es az orok">Megoldás</a></p>

    <hr size="2" />

    <p align="center">
      <b
        ><a name="_a harom bolcs"></a>
        A három bölcs
      </b>
    </p>

    <p align="justify">
      &nbsp;&nbsp;&nbsp; Három bölcs elmegy a legnagyobb bölcsek bölcséhez, hogy
      megtudják tőle, ki közülük a legbölcsebb. A bölcsek bölcse elovesz öt
      kalapot: három feketét és két fehéret. Feltesz a bölcsek fejére két
      feketét, és egy fehéret, de a bölcsek nem tudják, hogy az öt kalapból
      melyeket teszi vissza a szekrénybe. Mindenki látja továbbá a másik
      kalapját, csak a sajátját nem. A bölcsek feladata kitalálni a saját
      kalapjuk színét. Egy ideig gondolkodnak, végül az egyikük feláll és
      megmondja, hogy a kalapja színe fekete. Hogyan gondolkodott?
    </p>

    <p align="center"><a href="#a harom bolcs">Megoldás</a></p>

    <hr size="2" />

    <p align="center">
      <b
        ><a name="_az igazsagos bolcs"></a>
        Az igazságos bölcs
      </b>
    </p>

    <p align="justify">
      &nbsp;&nbsp;&nbsp; Az előző feladat nehezítése. Most is három fekete és
      két fehér kalap van. De a bölcsek bölcse igazságos akar lenni, ezért
      egyenlő eselyéket adva a három bölcsnek mindhármuk fejére feketét húz. Azt
      természetesen nem látják, hogy milyen szinű a maradék két kalap. A bölcsek
      gondolkodnak egy ideig, végül az egyik kiböki: rajtam fekete van! Honnan
      tudta?
    </p>

    <p align="center"><a href="#az igazsagos bolcs">Megoldás</a></p>

    <hr size="2" />

    <p align="center">
      <b
        ><a name="_kannibalok fogsagaba esett bolcsek"></a>
        Kannibálok fogságába esett bölcsek
      </b>
    </p>

    <p align="justify">
      &nbsp;&nbsp;&nbsp; Három bölcs kannibálok fogságába esik. A kannibálok
      egyetlen lehetőséget adnak nekik arra, hogy megmenekülhessenek. A
      bölcseket magasság szerint sorbaállítják. A leghátsó bölcs látja a másik
      kettőt. A középső csak a legelöl állót látja. A legelső pedig senkit sem.
      A kannibálok elővesznek 5 sapkát: három feketét, és két fehéret. Bekötik a
      bölcsek szemét, és mindegyikük fejére adnak egy-egy sapkát, a maradék
      kettőt pedig eldugják. Ezután bölcsekről leveszik a szemkötőket. A
      kannibálok mindegyik bölcset elengedik, ha bármelyikük meg tudja mondani,
      hogy milyen színű sapka van a fején. A leghátsó bölcs azt mondja, hogy
      sajnos nem tudja megmondani, hogy milyen színű sapka van a fején. Ezután a
      középsőt kérdezik, de sajnos ő sem tudja biztosra megmondani. Végül a
      legelsőt kérdezik, aki semmit sem lát, ő azonban megmondaja milyen színű
      sapka van a fején. Honnan tudta, és milyen színű sapka volt rajta?
    </p>

    <p align="center">
      <a href="#kannibalok fogsagaba esett bolcsek">Megoldás</a>
    </p>

    <hr size="2" />

    <p align="center">
      <b
        ><a name="_kannibalok fogsagaba esett bolcsek ii"></a>
        Kannibálok fogságába esett bölcsek II
      </b>
    </p>

    <p align="justify">
      &nbsp;&nbsp;&nbsp; Ugyanaz a feladat, mint az előző feladványban, de most
      négy bölcs van és összesen 6 sapka, amelyek közül három fekete, két fehér
      és egy piros.
    </p>

    <p align="center">
      <a href="#kannibalok fogsagaba esett bolcsek ii">Megoldás</a>
    </p>

    <hr size="2" />

    <p align="center">
      <b
        ><a name="_negy tanulo es a szines sapkak"></a>
        Négy tanuló és a színes sapkák
      </b>
    </p>

    <p align="justify">
      &nbsp;&nbsp;&nbsp; Négy tanulót a logika tanár sorbaállít. Azt mondja a
      logika tanár, hogy van négy sapkája: egy piros, egy sárga, egy kék, és egy
      negyedik, aminek a színe megegyezik valamelyik előző színével. Ezeket a
      sapkákat felteszi a tanulók fejére, de mindegyik tanuló csak az előtte
      lévők fején lévő sapkákat látja, a sajátját és a mögötte állókét nem. A
      logikatanár hátulról kezdve megkérdi a diákoktól, hogy milyen színű sapka
      van a saját fejükön. Mindegyik tanuló helyesen és magabiztosan meg tudja
      mondani, hogy milyen színű sapka van a fején. A kérdés az, hogy melyik két
      tanulón lehetett azonos színű sapka?
    </p>

    <p align="center"><a href="#negy tanulo es a szines sapkak">Megoldás</a></p>

    <hr size="2" />

    <p align="center">
      <b
        ><a name="_cukorkas dobozok"></a>
        Cukorkás dobozok
      </b>
    </p>

    <p align="justify">
      &nbsp;&nbsp;&nbsp; Valaki a következő fejtörőt játsza a barátaival. Négy
      doboz mindegyikébe rak 3-3 darab cukorkát. Minden cukorka vagy piros vagy
      kék szinű, és a kék cukorkák száma mindegyik dobozban más. Továbbá
      mindegyik dobozban van egy cetli, amelyik elárulja, hogy hány kék cukorka
      van a dobozban. A cetlik azonban összekeveredtek és mindegyik rossz
      dobozban van. Mindenki kap egy dobozt, és kivehet a dobozból két darab
      cukorkát találomra, majd meg kell mondania, hogy milyen színű a harmadik
      cukorka. Az első ember, aki kinyitja a dobozát, két kék cukorkát vesz ki,
      és rögtön meg is tudja mondani, hogy milyen színű a harmadik cukorka. A
      második doboz tulajdonosa egy piros és egy kék cukorkát vesz ki, és ő is
      meg tudja mondani a harmadik cukorka színét. A harmadik próbálkozó két
      pirosat vesz ki a dobozából, azonban nem tudja megmondani, hogy milyen
      színű a harmadik cukorka. Végül a legutolsó anélkül, hogy kivenne
      cukorkát, vagy megnézné a cetlijét, meg tudja mondani, hogy milyen színű
      cukorkák vannak a dobozában. Ezek alapján meg tudnád mondani pontosan,
      hogy kinek milyen cukorkái voltak, és hogy hol milyen cetli volt?
    </p>

    <p align="center"><a href="#cukorkas dobozok">Megoldás</a></p>

    <hr size="2" />

    <p align="center">
      <b
        ><a name="_alszik, vagy nem alszik"></a>
        Alszik, vagy nem alszik?
      </b>
    </p>

    <p align="justify">
      &nbsp;&nbsp;&nbsp; Amikor a király alszik, minden, amit igaznak hisz,
      hamis. Más szóval, minden, amit a király alvás közben hisz, az hamis. Amit
      viszont ébren hisz, az mind igaz. Nos, múlt éjszaka, a király azt hitte,
      hogy ő is, és a királynő is alszik. Aludt ekkor a királynő, vagy sem?
    </p>

    <p align="center"><a href="#alszik, vagy nem alszik">Megoldás</a></p>

    <p align="center">Forrás: Alice Rejtvényországban</p>

    <hr size="2" />

    <p align="center">
      <b
        ><a name="_kiraly es kiralyno"></a>
        Király és királynő
      </b>
    </p>

    <p align="justify">
      &nbsp;&nbsp;&nbsp; Rejtvényországban a teremtmények épeszűek vagy
      bolondok. A bolondok minden hiedelme téves, míg az épeszűek minden igazról
      tudják, hogy igaz, és minden hamisról azt, hogy hamis. Mármost a királynő
      azt hiszi, hogy a király azt hiszi, hogy a királynő azt hiszi, hogy a
      király azt hiszi, hogy a királynő bolond. A királynő épeszű vagy bolond?
    </p>

    <p align="center"><a href="#kiraly es kiralyno">Megoldás</a></p>

    <p align="center">Forrás: Alice Rejtvényországban</p>

    <hr size="2" />

    <p align="center">
      <b
        ><a name="_a maharadzsa"></a>
        A maharadzsa
      </b>
    </p>

    <p align="justify">
      &nbsp;&nbsp;&nbsp; A maharadzsa egy szigeten élt, és mindenkitől félt,
      ezért az egyetlen hídra, mely a szigetet a szárazfölddel összekötötte
      akasztófákat állíttatott. A hidat leghűségesebb őrei védték. A sziget köré
      pedig vérszomjas krokodilokat telepített. Meghagyta őreinek, hogy aki a
      hídra lép és hazudik, azt dobják a krokodilok közé, aki igazat mond, azt
      akasszák fel. Így egy idegen sem léphet be a szigetre. Egyszer arra jött
      egy vándor és valamit súgott az őrök fülébe, akik tanácstalanul egymásra
      néztek, majd beengedték a vándort a szigetre. Vajon mit súghatott?
    </p>

    <p align="center"><a href="#a maharadzsa">Megoldás</a></p>

    <p align="center">Forrás: Alice Rejtvényországban</p>

    <hr size="2" />

    <p align="center">
      <b
        ><a name="_ket rendor es nyolc gyanusitott"></a>
        Két rendőr és nyolc gyanúsított
      </b>
    </p>

    <p align="justify">
      &nbsp;&nbsp;&nbsp; Kennedy meggyilkolása után Colombo Los Angelesben,
      Pinkerton pedig New Yorkban látott munkához. Az nyilvánvaló, hogy 8,
      mindenki által ismert ember között van a gyilkos. Mindkettőjüknek sikerül
      2-2 emberre leszorítaniuk a gyanúsítottak számát és szerencsére nem
      ugyanarra a kettőre, már csak össze kell rakniuk az információikat. Ehhez
      egy telefonvonal áll rendelkezésükre, melyet lehallgat a maffia. Ha a
      maffia megtudja ki a gyilkos, akkor azt rögtön megölik. De nem akarják egy
      hűséges emberüket elveszíteni, tehát amíg nem biztosak, addig nem ölnek
      meg senkit. Milyen információkat adjon át egymásnak a két nyomozó, hogy a
      maffia még ne tudja meg ki az elkövető, ők viszont mindketten
      megbizonyosodjanak róla?
    </p>

    <p align="center">
      <a href="#ket rendor es nyolc gyanusitott">Megoldás</a>
    </p>

    <hr size="2" />

    <p align="center">
      <b
        ><a name="_az erkolcstelen falu"></a>
        Az erkölcstelen falu
      </b>
    </p>

    <p align="justify">
      &nbsp;&nbsp;&nbsp; Egy faluban él 50 házaspár. Tudjuk, hogy van legalább
      egy nő aki megcsalja a férjét. Minden férfi tudja, hogy ki kit csal meg,
      csak azt nem tudja, hogy a saját felesége megcsalja-e őt, vagy sem. Egyik
      nap a faluba érkezik egy sámán és így szól az emberekhez: ,,Ebben a
      faluban van legalább egy nő aki megcsalja a férjét. Ha bárki rájön, hogy a
      felesége megcsalja őt, akkor éjszaka akassza fel a saját házuk kertjében
      úgy, hogy másnap reggel mindenki láthassa. Senki sem világosíthatja fel a
      másikat arról, hogy ki kit csal meg. A falubeliek megfogadják a sámán
      tanácsát. Eltelik az első éjszaka, de reggel nincs holttest. Második és a
      harmadik este sem történik semmi. Végül a 10. éjszaka utáni reggel pár
      férj felakasztotta a feleségét. A kérdés, hogy hány férfit csaltak meg?
    </p>

    <p align="center"><a href="#az erkolcstelen falu">Megoldás</a></p>

    <hr size="2" />

    <p align="center">
      <b
        ><a name="_elemlampa"></a>
        Elemlámpa
      </b>
    </p>

    <p align="justify">
      &nbsp;&nbsp;&nbsp; Van egy elemlámpánk, ami csak akkor világít, ha két jó
      elemet rakunk bele. Van 8 elemünk, amiknek a fele jó. Határozzunk meg 6
      elempár kipróbálása után egy jó elempárt!
    </p>

    <p align="center"><a href="#elemlampa">Megoldás</a></p>

    <hr size="2" />

    <p align="center">
      <b
        ><a name="_aranyrog es a revesz"></a>
        Aranyrög és a révész
      </b>
    </p>

    <p align="justify">
      &nbsp;&nbsp;&nbsp; Az arányásó át akarja juttatni a folyó túl partjára az
      ott várakozó feleségének az aranyrögöt. A folyón dolgozik egy révész, aki
      minden mozdíthatót ellop. Az aranyásónak van egy ládikája, egy lakatja, és
      egy hozzátartozó kulcsa. És a feleségének is van egy lakatja egy hozzá
      tartozó kulccsal. A láda az egyetlen, ami túl nehéz ahhoz, hogy a révész
      ellopja. Segítsünk az aranyásónak átjuttatni az aranyrögöt anélkül, hogy ő
      vagy a felesége átkelne a folyón.
    </p>

    <p align="center"><a href="#aranyrog es a revesz">Megoldás</a></p>

    <hr size="2" />

    <p align="center">
      <b
        ><a name="_a farkas, a kecske es a kaposzta"></a>
        A farkas, a kecske és a káposzta
      </b>
    </p>

    <p align="justify">
      &nbsp;&nbsp;&nbsp; Egy parasztnak át kell vinni a folyón egy farkast, egy
      kecskét és egy káposztát. A csónak olyan kicsi, hogy csak a paraszt ülhet
      bele és mellé még vagy csak a farkas, vagy csak a kecske, vagy csak a
      káposzta fér el. Ha azonban a paraszt magára hagyja a farkast a kecskével,
      vagy a kecskét a káposztával, akkor az egyik megeszi a másikat. Hogyan
      kelhetnek át a folyón, hogy senkinek ne legyen bántódása?
    </p>

    <p align="center">
      <a href="#a farkas a kecske es a kaposzta">Megoldás</a>
    </p>

    <hr size="2" />

    <p align="center">
      <b
        ><a name="_harom lovag es a fegyverhordozok"></a>
        Három lovag és a fegyverhordozók
      </b>
    </p>

    <p align="justify">
      &nbsp;&nbsp;&nbsp; Három lovagnak és a fegyverhordózóiknak kell átkelni a
      folyón egy kétszemélyes csónakkal. A fegyverhordozók azonban félnek, és
      nem hajlandók gazdájuk nélkül idegen lovagok társaságban maradni. Hogyan
      hajtsák végre az átkelést úgy, hogy semelyik parton, sem pedig a csónakban
      ne legyen egyik fegyverhordozó sem idegen lovagok társaságában a gazdája
      nélkül?
    </p>

    <p align="center">
      <a href="#harom lovag es a fegyverhordozok">Megoldás</a>
    </p>

    <hr size="2" />

    <p align="center">
      <b
        ><a name="_hitteritok es kannibalok"></a>
        Hittérítők és kannibálok
      </b>
    </p>

    <p align="justify">
      &nbsp;&nbsp;&nbsp; Áll egy folyóparton 3 hittérítő, és 3 kannibál, át kell
      kelniük a folyón egy csónakkal, amibe csak két ember fér bele. Ha egy
      hittérítő egyedül marad a parton, miután elment a csónak, azt azonnal
      megeszik a kannibálok. Hogyan jutnak át?
    </p>

    <p align="center"><a href="#hitteritok es kannibalok">Megoldás</a></p>

    <hr size="2" />

    <p align="center">
      <b
        ><a name="_atkeles a folyon, amin sziget van"></a>
        Átkelés a folyón, amin sziget van
      </b>
    </p>

    <p align="justify">
      &nbsp;&nbsp;&nbsp; Négy lovagnak és a fegyverhordózóiknak kell átkelni a
      folyón egy csónakkal, amelyben legfeljebb két ember fér el. A
      fegyverhordózók azonban nem hajlandók gazdájuk nélkül olyan társaságban
      maradni, amiben idegen lovag is van. A folyó közepén van egy sziget,
      amelyen partra lehet szállni. Hogyan hajtsák végre az átkelést úgy, hogy
      sem valamelyik parton, sem a szigeten, sem pedig a csónakban ne legyen
      egyik fegyverhordozó sem idegen lovagok társaságában a gazdája nélkül?
    </p>

    <p align="center">
      <a href="#atkeles a folyon amin sziget van">Megoldás</a>
    </p>

    <p align="center">Forrás: A találékonyság birodalmában</p>

    <hr size="2" />

    <p align="center">
      <b
        ><a name="_egy szakasz katona"></a>
        Egy szakasz katona
      </b>
    </p>

    <p align="justify">
      &nbsp;&nbsp;&nbsp; Egy szakasz katona érkezik egy folyóhoz, amin át kell
      kelne. A hidat lerombolták, és a folyó mély. A parancsnok egyszercsak
      észrevesz két fiút, akik nem messze a parttól csónakáznak. A csónak
      azonban kicsi, és abban vagy csak egy katona, vagy csak a két fiú tud
      átkelni, többen nem férnek bele. Végül az összes katona átkelt a folyón
      ezzel az egy csónakkal. Hogyan?
    </p>

    <p align="center"><a href="#egy szakasz katona">Megoldás</a></p>

    <p align="center">Forrás: A találékonyság birodalmában</p>

    <hr size="2" />

    <p align="center">
      <b
        ><a name="_vasutallomas"></a>
        Vasútállomás
      </b>
    </p>

    <p align="justify">
      &nbsp;&nbsp;&nbsp; A <em>B</em> vonat közeledik az állomáshoz, de
      hamarosan utoléri az <em>A</em> gyorsvonat, amelyet előre kell engednie.
      Az állomáson a fő vágányról elágazik egy mellékvágány, ahová egy időre
      vagonokat lehet kitolni a fővágányról. A mellékvágány azonban olyan rövid,
      hogy csak a <em>B</em> vonat egy része fér el rajta. Hogyan engedje előre
      a <em>B</em> vonat az <em>A</em> vonatot?
    </p>

    <p align="center"><a href="#vasutallomas">Megoldás</a></p>

    <p align="center">Forrás: A találékonyság birodalmában</p>

    <hr size="2" />

    <p align="center">
      <b
        ><a name="_luxuslakosztalyok"></a>
        Luxuslakosztályok
      </b>
    </p>

    <p align="justify">
      &nbsp;&nbsp;&nbsp; Nyikolajnak egy hétre Szentpétervárra kell mennie. Ott
      sokkal jobb a szállás, mint Visnyij Volocsokban, de persze drága is. A
      tulajdonos nem fogadja el fizetségül a rubelt. Nyikolajnak van egy hét
      szemes ezüst nyaklánca, és abban állapodik meg a szállodatulajdonossal,
      hogy napi egy láncszemet fizet a szállásért. A szállodás ragaszkodik
      hozzá, hogy Nyikolaj minden reggel fizessen, de hogy a lehető legkevesebb
      kárt tegyék a nyakláncban, az egész heti ottlakás alatt legfeljebb egy
      láncszemet szabad szétnyitnia. Hogyan fizet Nyikolaj a tulajdonosnak?
    </p>

    <p align="center"><a href="#luxuslakosztalyok">Megoldás</a></p>

    <p align="center">Forrás: A minszki csirke</p>

    <hr size="2" />

    <p align="center">
      <b
        ><a name="_igazsagos osztozkodas"></a>
        Igazságos osztozkodás
      </b>
    </p>

    <p align="justify">
      &nbsp;&nbsp;&nbsp; Három haramia egy zsák aranyat rabolt, amit szerettek
      volna igazságosan három részre osztani. Szerencsétlenségükre azonban nem
      volt náluk mérőedény, így szemre kellett elosztani az aranyat. Akarhogyan
      is osztogatták azonban az aranyat, nem jutottak egyezségre. Elkezdtek
      vitatkozni és kis hiján összeverekedtek. Átmertek egyik halomból a
      másikba, a másikból a harmadikba, de egyikük midig elégedetlen volt a neki
      jutó résszel.<br />
      &nbsp;&nbsp;&nbsp;- Bárcsak ketten lennénk - kiáltott fel dühösen az egyik
      rabló - akkor egy szempillantás alatt megosztoznánk. Két egyforma részre
      osztanám az aranyat, a másik meg választana. Így mindketten elégedettek
      lennénk.<br />
      &nbsp;&nbsp;&nbsp;Ezután elgondolkodtak azon, hogy hogyan tudnák elosztani
      úgy az aranyat, hogy mindhárman elégedettek legyenek, és mindegyik meg
      legyen győződve arról, hogy nem kapott kevesebbet a harmadánál. Ki is
      gondolták, hogyan csinálják. Gondoljátok ki ti is!
    </p>

    <p align="center"><a href="#igazsagos osztozkodas">Megoldás</a></p>

    <p align="center">Forrás: A találékonyság birodalmában</p>

    <hr size="2" />

    <p align="center">
      <b
        ><a name="_ivasi problema"></a>
        Ivási probléma
      </b>
    </p>

    <p align="justify">
      &nbsp;&nbsp;&nbsp; Oroszországban a sakk és az érdekes feladatok megoldása
      mellett az ivás az egyik legáltalánosabb kikapcsolódási forma. Vaszilij
      szerzett egy 12 literes vödörre való vodkát, és szeretné azt megosztani
      Pjotrral. Pjotrnak azonban csak egy 8 literes meg egy 5 literes üres
      palackja van. Hogyan oszthatnák mégis a vodkát két egyenlő részre?
    </p>

    <p align="center"><a href="#ivasi problema">Megoldás</a></p>

    <p align="center">Forrás: A minszki csirke</p>

    <hr size="2" />

    <p align="center">
      <b
        ><a name="_viz a patakbol"></a>
        Víz a patakból
      </b>
    </p>

    <p align="justify">
      &nbsp;&nbsp;&nbsp; Van egy 9 literes, és egy 4 literes vödrünk, és egy
      patak, amiből vizet meríhetünk. Pontosan 6 liter vízre lenne szükségünk.
      Hogyan járjunk el?
    </p>

    <p align="center"><a href="#viz a patakbol">Megoldás</a></p>

    <hr size="2" />

    <p align="center">
      <b
        ><a name="_merleg i"></a>
        Mérleg I.
      </b>
    </p>

    <p align="justify">
      &nbsp;&nbsp;&nbsp; Van 10 kupac, kilencben 10 grammos kis golyók, egyben 9
      grammos kis golyók. Az összes golyó egyformán néz ki. Egy közönséges
      skálás mérleg áll rendelkezésre, ami számszerűen mutatja a rárakott súlyt.
      Hogy lehet egyetlen egy méréssel meghatározni, hogy melyik kupacban vannak
      a 9 grammos golyók?
    </p>

    <p align="center"><a href="#merleg i">Megoldás</a></p>

    <hr size="2" />

    <p align="center">
      <b
        ><a name="_merleg ii"></a>
        Mérleg II.
      </b>
    </p>

    <p align="justify">
      &nbsp;&nbsp;&nbsp; Van 5 golyó, ezek súlyát szeretnénk megmérni. A
      méréshez egy egykarú mérleget használhatunk, amire egyszerre csak egy vagy
      két golyót tehetünk rá. Arra is fel kell készülnünk, hogy az egyik mérés
      pontatlan lesz. Meghatározhatjuk-e legfeljebb 9 méréssel az összes golyó
      súlyát? És 8 méréssel?
    </p>

    <p align="center"><a href="#merleg ii">Megoldás</a></p>

    <hr size="2" />

    <p align="center">
      <b
        ><a name="_nagyapo reggelije"></a>
        Nagyapó reggelije
      </b>
    </p>

    <p align="justify">
      &nbsp;&nbsp;&nbsp; Nagyapó nem eszik meg akármit: a főtt tojást például
      csak akkor, ha az se több, se kevesebb, pontosan 15 percig főtt. Egy nap
      téged kér meg, hogy készíts neki reggelit, és te csak két időmérő eszközt
      találsz az egész házban: két homokórát. A nagyobbikban 11 perc alatt pereg
      le a homok, a kisebbikben 7 perc alatt. Mit teszel? (Nagyapó egyre
      türelmetlenebb!)
    </p>

    <p align="center"><a href="#nagyapo reggelije">Megoldás</a></p>

    <p align="center">Forrás: A minszki csirke</p>

    <hr size="2" />

    <p align="center">
      <b
        ><a name="_idomeres kotellel"></a>
        Időmérés kötéllel
      </b>
    </p>

    <p align="justify">
      &nbsp;&nbsp;&nbsp; Van két kötelünk, amiket a végükön meggyújtva,
      mindegyik pontosan 1 óra alatt ég le. Van nálunk tűzszerszám, és az a
      feladatunk, hogy a kötelek segítségével kimérjünk pontosan egy negyed órás
      időintervallumot. Hogyan csináljuk? Figyelem, fontos, hogy a kötelek nem
      feltétlenül homogének, azaz lehet, hogy nem fél óra alatt égnek le a
      felükig! Az se biztos, hogy ugyanolyan tempóban égnek! Tehát ha a
      megoldásodban szerepel a "félbehajtom" vagy a "közepén meggyújtom", akkor
      gondold át újra, hogy nem használtad-e ki ezt a tulajdonságot!
    </p>

    <p align="center"><a href="#idomeres kotellel">Megoldás</a></p>

    <hr size="2" />

    <p align="center">
      <b
        ><a name="_faliora"></a>
        Falióra
      </b>
    </p>

    <p align="justify">
      &nbsp;&nbsp;&nbsp; Egy embernek van otthon egy faliórája, amit elfelejtett
      felhúzni, így az megállt. Mikor észrevette, felhúzta gyorsan, hogy járjon,
      de persze rossz időt mutatott. Ezek után elment egy barátjához, akinek
      pontosan járt az órája, beszélgetett vele egy kicsit, majd hazament. Nem
      tudja, hogy pontosan meddig tartott az út a barátjához, de amikor hazaért
      be tudta állítani a falióráját. Hogy lehetséges ez?
    </p>

    <p align="center"><a href="#faliora">Megoldás</a></p>

    <hr size="2" />

    <p align="center">
      <b
        ><a name="_robban a hid"></a>
        Robban a híd!
      </b>
    </p>

    <p align="justify">
      &nbsp;&nbsp;&nbsp; Négy katona szeretne átjutni egy hídon, ami 18 perc
      múlva robban. Éjszaka van, és a sötétben csak elemlámpával tudnak
      közlekedni, viszont mindössze egy elemlámpájuk van. Ráadásul a híd keskeny
      és egyszerre csak ketten tudnak átkelni rajta. A katonák közül néhányan
      megsebesültek, ezért egyesek lassabban, mások gyorsabban tudnak átmenni.
      Ha egyedül kéne menjenek, akkor rendre 1, 2, 5 és 10 perc alatt érnének át
      a hídon, és természetesen ugyanennyi idő visszafele is. Ha viszont két
      katona együtt megy, akkor a lasabbik ideje számít. Hogyan érhetnek át
      biztonságban a hídon?
    </p>

    <p align="center"><a href="#robban a hid">Megoldás</a></p>

    <hr size="2" />

    <p align="center">
      <b
        ><a name="_szaz torpe"></a>
        Száz törpe
      </b>
    </p>

    <p align="justify">
      &nbsp;&nbsp;&nbsp; Egy börtönőr 100 törpét tart fogva. Egy nap eljön a
      kivégzés ideje. De a börtönőr ad egy esélyt a törpéknek. Minden törpe
      fejére tesz egy sapkát. A sapkák színe három féle lehet: piros, sárga vagy
      kék. A színeket a börtönőr választhatja meg tetszőlegesen. A törpék egy
      egyenes sorban állnak, így mindenki látja az előtte állókon lévő sapkákat,
      de a sajátját és a mögötte levőkét senki nem látja. A börtönőr egyesével
      megkéri a törpéket, hogy tippeljék meg a saját sapkájuk színét. Ha valaki
      eltalálja, akkor megmenekül, ha azonban téved, akkor meg fog halni. A
      tippelést az összes többi törpe is hallja, a tippelés sikerességét azonban
      csak akkor tudják meg, amikor már minden törpét végigkérdezett a börtönőr.
      A törpék a sapkák megkapása előtt megbeszélhetnek akármilyen stratégiát,
      még azt is ők dönthetik el, hogy a börtönőr milyen sorrendben kérdezze
      őket. Hány törpe tud megmenekülni? Egy kézenfekvő megoldás, hogy a sor
      végén álló törpe az előtte álló törpén lévő sapka színét tippeli, ezzel
      elárulva az előtte lévő a sapkájának a színét, és így tovább. Ezzel a
      módszerrel a törpék fele biztosan meg tud menekülni. Valójában azonban 99
      törpe is meg tud menekülni teljes biztonsággal. Hogyan?
    </p>

    <p align="center"><a href="#szaz torpe">Megoldás</a></p>

    <hr size="2" />

    <p align="center">
      <b
        ><a name="_ali baba es a negyven rablo"></a>
        Ali baba és a negyven rabló
      </b>
    </p>

    <p align="justify">
      &nbsp;&nbsp;&nbsp; A gonosz dzsinn bezárta egy barlangba és elaltatta Ali
      babát és a negyven rablót. A bűvös álomból csak az ébred fel, akit a
      dzsinn felkölt. A barlangban nincs más, csak egy kétállású kapcsoló, ami
      kezdetben le van kapcsolva. Néha valamelyiküket felébreszti a dzsinn és
      akkor az illető megnézheti a kapcsoló állását és ha akar, változtathat
      rajta. Tudjuk, hogy a dzsinn mindegyikőjüket mindennap felébreszti
      legalább egyszer, de ők nem tudják mérni az idő múlását. A dzsinn csak
      akkor engedi őket szabadon, ha Ali baba egyszer ki tudja jelenteni, hogy
      már mindenki legalább egyszer fel volt ébresztve, de ha téved, akkor
      halálok halálával lakolnak mind. Milyen stratégiát beszéljenek meg
      elaltatásuk előtt a zsiványok, hogy biztosan megmeneküljenek az örökös
      alvásból?
    </p>

    <p align="center"><a href="#ali baba es a negyven rablo">Megoldás</a></p>

    <hr size="2" />

    <p align="center">
      <b
        ><a name="_oroszlanok es a mergezett hus"></a>
        Oroszlánok és a mérgezett hús
      </b>
    </p>

    <p align="justify">
      &nbsp;&nbsp;&nbsp; Egy szigeten él 99 racionálisan gondolkodó oroszlán.
      Egy nap leesik közéjük egy darab hús. Aki megeszi, az elálmosodik és
      elalszik, vagyis ,,hússá válik egy időre. Az oroszlánok semmiképp sem
      szeretnék, ha megennék őket, viszont ha lehet, szeretnének jól lakni. Egy
      húst csak egy oroszlán ehet meg és semmiféle szövetséget nem köthetnek
      egymással. Érdemes-e a legközelebb álló oroszlánnak megennie a húst? És mi
      lenne a helyzet, ha száz oroszlán lakna a szigeten?
    </p>

    <p align="center"><a href="#oroszlanok es a mergezett hus">Megoldás</a></p>

    <hr size="2" />

    <p align="center">
      <b
        ><a name="_holgyek tarsasaga"></a>
        Hölgyek társasága
      </b>
    </p>

    <p align="justify">
      &nbsp;&nbsp;&nbsp; Egy társaságban van három hölgy. Szeretnék kideríteni,
      hogy közülük ki a legidősebb és a legfiatalabb, de úgy, hogy ezen kivül
      semmi más informaciót ne szerezhessen egyikük sem. Ehhez persze annyit
      sugdolózhatnak, amennyit akarnak. Hogyan csinálják?
    </p>

    <p align="center"><a href="#holgyek tarsasaga">Megoldás</a></p>

    <hr size="2" />

    <p align="center">
      <b
        ><a name="_a kor alaku asztal"></a>
        A kör alakú asztal
      </b>
    </p>

    <p align="justify">
      &nbsp;&nbsp;&nbsp; Két ember játszik egy játékot. A játék a következo:
      felváltva raknak egy 1 méter átmérőjű kör alakú asztalra 1 centiméter
      átmérőjű pénzérméket. A pénzérmék nem fedhetik egymást. Az veszít, aki nem
      tud rakni. Melyik játékosnak van nyerő stratégiája és mi ez a stratégia?
    </p>

    <p align="center"><a href="#a kor alaku asztal">Megoldás</a></p>

    <hr size="2" />

    <p align="center">
      <b
        ><a name="_menetrend"></a>
        Menetrend
      </b>
    </p>

    <p align="justify">
      &nbsp;&nbsp;&nbsp; Barátunk New Yorkban él. Két barátnője van, az egyik
      Bronxban, a másik Brooklynban. Barátunk mindkettőt egyformán kedveli,
      annyira, hogy nem is tud dönteni. Minden délután a sorrsa bízza kérdést:
      metrómegállóban arra a vonatra száll, amelyik előbb jön. A hónap végén
      számot vet, és kiderül, hogy a bronxi barátnojénél 24-szer volt, a
      másiknál csak 6-szor. A tendencia a következo hónapban is azonos, úgy hogy
      véletlenről szó sem lehet. Ugyanakkor nyilvánvaló, hogy ugyanannyi vonat
      jár minkét irányban. Hogy lehet ez?
    </p>

    <p align="center"><a href="#menetrend">Megoldás</a></p>

    <hr size="2" />

    <p align="center">
      <b
        ><a name="_harmas revolver parbaj"></a>
        Hármas revolver párbaj
      </b>
    </p>

    <p align="justify">
      &nbsp;&nbsp;&nbsp; Három revolverhős kihívja egymást párbajra, méghozzá
      egyszerre. Felállnak egymástól egyenlő távolságra, és az a szabály, hogy
      sorban lőnek, egymás után, és egyszerre mindig csak egyet. Kisorsolják,
      hogy ki lő elsőnek, majd majd másodiknak, végül utolsónak. Addig
      folytatják, míg csak egy marad. Azt tudjuk még róluk, hogy az egyik
      100%-os biztonsággal céloz, a másik 80%, a harmadik pedig 50% biztonsággal
      találja el a célt, és egyikük sem céloz direkt mellé. Kinek van a három
      közül a legnagyobb esélye a túlélésre?
    </p>

    <p align="center"><a href="#harmas revolver parbaj">Megoldás</a></p>

    <hr size="2" />

    <p align="center">
      <b
        ><a name="_paradox meretu lyuk"></a>
        Paradox méretű lyuk
      </b>
    </p>

    <p align="justify">
      &nbsp;&nbsp;&nbsp; Hogyan lehet egy normál méretű póker kártyalapra akkora
      lyukat vágni, amin egy ember átfér!
    </p>

    <p align="center"><a href="#paradox meretu lyuk">Megoldás</a></p>

    <hr size="2" />

    <p align="center">
      <b
        ><a name="_motorcsonak"></a>
        Motorcsónak
      </b>
    </p>

    <p align="justify">
      &nbsp;&nbsp;&nbsp; Egy motorcsónakos a parttól 10 km-re van, amikor sűrű
      ködbe kerül, s emiatt elveszti tájékozódóképességét. Üzemanyaga már csak
      66 km megtételére elegendő. Milyen útvonalat tervezzen fedélzeti
      számítógépével a csónakos, hogy biztosan elérje a partvonalat?
    </p>

    <p align="center"><a href="#motorcsonak">Megoldás</a></p>

    <hr size="2" />

    <p align="center">
      <b
        ><a name="_a sziklamaszo"></a>
        A sziklamászó
      </b>
    </p>

    <p align="justify">
      &nbsp;&nbsp;&nbsp; Egy 40 méter magas függőleges sziklafal tetejéről egy
      hegymászó le szeretne jutni. Semmije sincs, csak egy 30 méter hosszú
      kötele és egy bicskája. A sziklafal felénél, azaz 20 méteres magasságban
      van egy kiszögellés, ahol megállhat. A sziklafal tetején vagy a
      kiszögellésnél odakötheti a kötele végét, de azt rángatással távolról
      kioldani nem tudja. Ugrani nem ugorhat. Hogyan tud lejutni?
    </p>

    <p align="center"><a href="#a sziklamaszo">Megoldás</a></p>

    <hr size="2" />

    <p align="center">
      <b
        ><a name="_ket ferfi, ket no, ket gumi"></a>
        Két férfi, két nő, két gumi
      </b>
    </p>

    <p align="justify">
      &nbsp;&nbsp;&nbsp; Két férfi felhív magához két utcalányt. Mindketten
      szeretnének közösülni mindkét lánnyal, de csak két darab óvszerük van.
      Mind a négyen biztonságos szexet akarnak, azaz együkük sem szerene elkapni
      semmiféle nemi betegséget a többiektől. Megoldható-e mégis a kívánságuk?
    </p>

    <p align="center"><a href="#ket ferfi, ket no, ket gumi">Megoldás</a></p>

    <hr size="2" />

    <p align="center">
      <b
        ><a name="_viztol irtozo bogarak"></a>
        Víztől írtózó bogarak
      </b>
    </p>

    <p align="justify">
      &nbsp;&nbsp;&nbsp; Egy ember egy szobában van, és le szeretne feküdni, de
      a szoba tele van bogarakkal, amelyektől írtózik, és nem szerené, ha
      megzavarnák a bogarak alvás közben. A bogarak mindenhova be tudnak mászni,
      sőt a plafonra is fel tudnak mászni, és onnan - vagy bárhonnan, ahova
      eljutnak - függőleges pókfonálon keresztül le tudnak ereszkedni. Vizont a
      bogarak félnek a víztől. Hogyan oldja meg emberünk, hogy nyugodtan tudjon
      aludni? Természetesen nem szeretne vizes lenni ő sem, és nem is szeretné
      magát hermetikusan elzárni, hiszen szeretne friss levegőt kapni. Nincs
      továbbá semmilyen energiaforrása az embernek, tehát statikus megoldást
      kell keresni (szökőkút és mozgó víz elvetve). A bogarak továbbá
      pontszerűek, tehát bármilyen tartóedény szélére le tudnak ereszkedni a
      plafonról, ha függőlegesen szabad az út.
    </p>

    <p align="center"><a href="#viztol irtozo bogarak">Megoldás</a></p>

    <hr size="2" />

    <p align="center">
      <b
        ><a name="_villanykortek"></a>
        Villanykörték
      </b>
    </p>

    <p align="justify">
      &nbsp;&nbsp;&nbsp; Egy villanyszerelő bekötött a pincében három lámpát,
      amelyeknek fenn, a lakásban van a kapcsolójuk. De sajnos elfelejtette,
      hogy melyiket melyikhez kötötte. Fent van a lakásban, és csak egyszer
      szeretne lemenni a pincébe, majd visszajönni. Hogy állapítja meg, hogy
      melyik lámpához melyik kapcsoló tartozik?
    </p>

    <p align="center"><a href="#villanykortek">Megoldás</a></p>

    <hr size="2" />

    <p align="center">
      <b
        ><a name="_eroegyensuly"></a>
        Erőegyensúly
      </b>
    </p>

    <p align="justify">
      &nbsp;&nbsp;&nbsp; Egy kiegyensúlyozott mérleg egyik serpenyőjében egy
      vízzel félig telt pohár van. Megbomlik-e az egyensúly, ha az egyik ujjadat
      - a pohár érintése nélkül - óvatosan beledugod a vízbe?
    </p>

    <p align="center"><a href="#eroegyensuly">Megoldás</a></p>

    <p align="center">Forrás: A minszki csirke</p>

    <hr size="2" />

    <p align="center">
      <b
        ><a name="_vanya es a vizesvodor"></a>
        Ványa és a vizesvödör
      </b>
    </p>

    <p align="justify">
      &nbsp;&nbsp;&nbsp; Egy hideg téli reggelen Ványa lemegy a folyóhoz, és
      felhoz egy vödör hideg vizet izbája (kunyhója) pitvarába. Télen
      Oroszországban évszázadokon át a befagyott folyó jegébe vágott lék volt a
      hagyományos vízvételi hely. Ványa büszke rá, hogy egyáltalán nem
      loccsantotta ki a vizet, pedig színültig töltötte a vödröt. A vízben
      jégdarabok úsznak, és a vízből kiálló részük a vödör pereme fölé nyúlik.
      Az anyja azt mondja Ványának, hogy szedje le a vízről a jégdarabokat, és
      dobja is ki őket, mert ha elolvadnak a vödörben, ki fog csordulni a víz.
      Indokolt-e ez az intelem?
    </p>

    <p align="center"><a href="#vanya es a vizesvodor">Megoldás</a></p>

    <p align="center">Forrás: A minszki csirke</p>

    <hr size="2" />

    <p align="center">
      <b
        ><a name="_a tea lehutese"></a>
        A tea lehűtése
      </b>
    </p>

    <p align="justify">
      &nbsp;&nbsp;&nbsp; Nyikolaj üzleti ügyben Visnyij Volocsokba utazik. A
      szállodában nincs konyhai felszerelés (igazság szerint semmilyen más
      felszerelés sincs), Nyikolaj tehát magával visz egy elektromos melegítőt,
      hogy vizet forralhasson. Reggelente teát főz, majd cukrot tesz bele, és
      várja, hogy iható hőmérsékletűre hűljön. Némely reggeleken kicsit később,
      a már hűlőfélben lévő teába teszi bele a cukrot. Mikor hűl le hamarabb a
      teája?
    </p>

    <p align="center"><a href="#a tea lehutese">Megoldás</a></p>

    <p align="center">Forrás: A minszki csirke</p>

    <hr size="2" />

    <p align="center">
      <b
        ><a name="_ujabb remes ejszaka visnyij volocsokban"></a>
        Újabb rémes éjszaka Visnyij Volocsokban
      </b>
    </p>

    <p align="justify">
      &nbsp;&nbsp;&nbsp; Nyikolajnak korán reggel el kell mennie a szállodából a
      dolgára. Ilyenkor még nincs szobaszolgálat, és az étterem sincs nyitva.
      Nyikolaj és a barátja teát készít a szobájukban (ez tilos ugyan, de inkább
      megkockáztatják hogy kiteszik őket, semmint hogy reggeli nélkül menjenek
      el). Mindkettőjüknek van merülőforralójuk, egy bögre vizet felmelegíteni.
      Az idő rövid, és minél előbb fel kell forralniuk kétbögrényi vizet.
      Beletehetik a merülőforralókat egy-egy bögrébe, és egy időben
      felmelegíthetnek egy-egy bögre vizet, vagy betehetik őket csak egy
      bögrébe, és egymás után két bögrére valót forralhatnak. Melyik eljárás a
      gyorsabb?
    </p>

    <p align="center">
      <a href="#ujabb remes ejszaka visnyij volocsokban">Megoldás</a>
    </p>

    <p align="center">Forrás: A minszki csirke</p>

    <hr size="2" />

    <p align="center">
      <b
        ><a name="_gravitacios hatas a reggelizoasztalnal"></a>
        Gravitációs hatás a reggelizőasztalnál
      </b>
    </p>

    <p align="justify">
      &nbsp;&nbsp;&nbsp; Boris azt tanulta, hogy Newton gravitációs törvénye
      szerint a testek mind vonzzák egymást, és minél közelebb vannak egymáshoz,
      annál nagyobb erővel - távolságuk négyzetével fordított arányban. A
      nagyapja regelizés közben, az asztalnál próbára teszi Boriszt: mondjon
      olyan példát, amelyben két test közeledésekor csökken a gravitációs
      vonzóerő. Tudsz-e ilyen példát?
    </p>

    <p align="center">
      <a href="#gravitacios hatas a reggelizoasztalnal">Megoldás</a>
    </p>

    <p align="center">Forrás: A minszki csirke</p>

    <hr size="2" />

    <p align="center">
      <font size="5"><b>MEGOLDÁSOK</b></font>
    </p>

    <hr size="2" />

    <p align="center">
      <b
        ><a name="enni vagy aludni, az itt a kerdes"></a>
        Enni vagy aludni, az itt a kérdés
      </b>
    </p>

    <p align="justify">
      &nbsp;&nbsp;&nbsp; Mivel nem lehet egyszerre enni és aludni, az utolsó
      étkezés és az utolsó alvás óta eltelt idő szükségképpen különbözik. Azt
      kell tenned, amit két héttel ezelőtt legutóbb tettél. Ha megpróbáltatásaid
      előtt aludtál és utána ettél, akkor most először enned kell. (Ha
      tekintetbe vesszük az élelmiszerért álló sorok hosszúságát az egykori
      Szovjetunióban, nagyon is valóságos lehet ez a kérdés. Mit csinálnál
      boltba menés előtt: ennél-e vagy aludnál? )
    </p>

    <hr size="2" />

    <p align="center">
      <b
        ><a name="a fogoly es az orok"></a>
        A fogoly és az őrök
      </b>
    </p>

    <p align="justify">
      &nbsp;&nbsp;&nbsp; Ha csak az ajtókra vagy csak az egyik ajtóra kérdezel
      rá, nem fogsz megtudni semmit. Az olyan kérdések például, mint "A bal
      oldali ajtó a halálba vezet-e?", semmire sem jók, hiszen vagy igen lesz a
      válasz, vagy nem, és nem tudod eldönteni, hogy a válasz igaz-e, vagy
      hamis. Ha meg azt kérdezed, hogy "A másik őr igazmondó-e?", mindig azt a
      választ fogod kapni, hogy nem. Ám arra a kérdésre, hogy "A másik őr azt
      mondaná-e, hogy a bal oldali ajtó a halálba vezet?", mindig hamis választ
      kapsz, tehát azt az ajtót kell választanod, amelyiktől elriasztottak. De
      kihasználhatod azt a körülményt is, hogy az egyik őr az egyik ajtó előtt
      áll, a másik őr a másik előtt. Kérdezd meg például valamelyiküktől, hogy
      "Az igazmondó őr áll-e a kivégzőosztaghoz vezető ajtó előtt?", ha azt
      mondja, hogy igen, akkor a másik ajtón menj ki.
    </p>

    <p align="center"><b>A másik verzió megoldása</b></p>

    <p align="justify">
      &nbsp;&nbsp;&nbsp; Hogy kitaláljuk, melyik testvér John, kérdezzük meg az
      egyiktől: "John igazat mond?". Ha a válasz "igen", akkor ő John, akár
      hazudik, akár igazat mond. Ha nemmel válaszol, akkor a másik lesz John.
      Természetesen a "John mindig hazudik?" kérdés ugyanilyen jó. A második
      esetben - hogy eldöntsük John hazudik-e vagy sem - csak azt kell
      kérdeznünk: "Te vagy John?"
    </p>

    <hr size="2" />

    <p align="center">
      <b
        ><a name="a harom bolcs"></a>
        A három bölcs
      </b>
    </p>

    <p align="justify">
      &nbsp;&nbsp;&nbsp; A bölcs, aki megszólal lát 1 fehér kalapot és 1 fekete
      kalapot a másik 2 fejen. A fehér kalapos 2 fekete kalapot lát, tehát nem
      szól semmit, mert biztosan nem tudhatja, hogy mi van a fején. A másik
      fekete kalapos szintén lát 1 fehéret és valamilyet, ám nem szólal meg, ez
      azt jelenti, hogy emberünkön nem fehér kalap van, hiszen akkor a másik
      egyből mondaná, hogy rajta fekete van, hiszen két fehéret látna. De mivel
      nem szól ezért bizonytalan, és ebből jön rá emberünk, hogy csakis fekete
      kalap lehet rajta.
    </p>

    <hr size="2" />

    <p align="center">
      <b
        ><a name="az igazsagos bolcs"></a>
        Az igazságos bölcs
      </b>
    </p>

    <p align="justify">
      &nbsp;&nbsp;&nbsp; A bölcsek egy idő után rájönnek, hogy nem az az eset
      áll fenn, amikor 1 fekete és 2 fehér kalap van, hiszen ekkor valaki rögtön
      szólna. Nade az előző feladat esete sem lehet, mert akkor is szólt valaki
      rövid töprengés után! De ezeket kizárva már csak egy eset maradt, ha
      mindegyikük fején fekete kalap van. Tehát bármelyikük kitalálhatja a másik
      kettő hallgatásából, hogy fekete a kalapja.
    </p>

    <hr size="2" />

    <p align="center">
      <b
        ><a name="kannibalok fogsagaba esett bolcsek"></a>
        A kannibálok fogságába esett bölcsek
      </b>
    </p>

    <p align="justify">
      &nbsp;&nbsp;&nbsp; A leghátsó bölcs csak abban az esetben tudná megmondani
      a sapkája színét, ha maga előtt két fehér sapkát látna, ekkor a sajátja
      ugyanis már csak fekete lehetne. Mivel viszont nem tudja megmondani a
      leghátsó bölcs a sapkája színét, ebből az következik, hogy maga előtt
      legalább egy feketét lát, és ezt a következtetést a másik két bölcs is le
      tudja vonni abból, hogy a hátsó nem tudja megmondani sapkája színét.
      Mármost nézzük meg milyen sapka lehet a legelsőn. Ha fehér lenne, akkor
      középsőn kéne legyen a fekete, de mivel a középső látná, hogy a legelsőn
      fehér van, ezért ő is tudná, hogy rajta csakis fekete lehet, tehát meg
      tudná mondani a sapkája színét. Mivel viszont nem tudja megmondani, ebből
      a legelső csak arra következtethet, hogy rajta fekete van. És ha a középső
      fekete sapkát lát a legelsőn, abból valóbn nem tud következtetni a saját
      sapkájának a színére, hiszen az lehet fehér is és fekete is.
    </p>

    <hr size="2" />

    <p align="center">
      <b
        ><a name="kannibalok fogsagaba esett bolcsek ii"></a>
        A kannibálok fogságába esett bölcsek II
      </b>
    </p>

    <p align="justify">
      &nbsp;&nbsp;&nbsp;
      <em>Hamarosan...</em>
    </p>

    <hr size="2" />

    <p align="center">
      <b
        ><a name="negy tanulo es a szines sapkak"></a>
        Négy tanuló és a színes sapkák
      </b>
    </p>

    <p align="justify">
      &nbsp;&nbsp;&nbsp; Legyen mondjuk a piros színből kettő. Ezesetben a
      leghátsón nem lehet piros, hiszen akor három különböző színt látna maga
      előtt és akkor nem tudná megállapítani a saját sapkája színét. A leghátó
      tehát két pirosat és egy másik színt, mondjuk sárgát lát maga előtt. Ebből
      pedig tudja, hogy rajta csakis kék lehet. Az utolsó előtti diákon
      megintcsak nem lehet piros, mert akkor egy pirosat és egy sárgát látna
      maga előtt, és nem tudná eldönteni, hogy melyik szín lehet rajta, amiből
      kettő van. Tehát az első két diákon vannak az azonos színű sapkák. És az
      is világos, hogy ebben az esetben ők is meg tudják állapítani a sapkájuk
      színét.
    </p>

    <hr size="2" />

    <p align="center">
      <b
        ><a name="cukorkas dobozok"></a>
        Cukorkás dobozok
      </b>
    </p>

    <p align="justify">
      &nbsp;&nbsp;&nbsp;
      <em>Hamarosan...</em>
    </p>

    <hr size="2" />

    <p align="center">
      <b
        ><a name="alszik, vagy nem alszik"></a>
        Alszik, vagy nem alszik?
      </b>
    </p>

    <p align="justify">
      &nbsp;&nbsp;&nbsp; Ha a király ébren lett volna, nem hihette volna hamisan
      azt, hogy mindketten alszanak. Tehát a király aludt. És mivel nem igaz az,
      hogy mindketten aludtak, ezért biztos, hogy a királynő ébren volt.
    </p>

    <hr size="2" />

    <p align="center">
      <b
        ><a name="kiraly es kiralyno"></a>
        Király és királynő
      </b>
    </p>

    <p align="justify">
      &nbsp;&nbsp;&nbsp;
      <em>Hamarosan...</em>
    </p>

    <hr size="2" />

    <p align="center">
      <b
        ><a name="a maharadzsa"></a>
        A maharadzsa
      </b>
    </p>

    <p align="justify">
      &nbsp;&nbsp;&nbsp; A vándor súghatta például azt, hogy "Engem krokodilok
      közé fogtok dobni." Ha az őrök krokodilok közé dobják, akkor igazat
      mondott, tehát akasztani kellett volna. Ha viszont felakasztják, akkor
      hazudott, tehát a krokodilok közé dobás kellett volna, hogy legyen a
      jussa. Egyébként mondhatott volna bármilyen paradox állítást, mint például
      "Én most hazudok." Szintúgy említhetett volna egy matematikai sejtést,
      mint például "Minden kettőnél nagyobb páros szám előáll két prím
      összegeként&quot;.
    </p>

    <hr size="2" />

    <p align="center">
      <b
        ><a name="ket rendor es nyolc gyanusitott"></a>
        Két rendőr és nyolc gyanúsított
      </b>
    </p>

    <p align="justify">
      &nbsp;&nbsp;&nbsp; Colombo szétosztja négy párra a 8 gyanúsítottat (1-2,
      3-4, 5-6, 7-8) úgy, hogy az o gyanusítottjai mind más párban legyenek,
      valamint mindkét gyanúsítottja vagy az 1234-es csoportban vagy az 5678-es
      csoportban legyen. A példa kedvéért legyenek az ő gyanúsítottjai az 1-es
      és a 3-as. Ha Pinkerton gyanúsítottai mind egy négyesben (pl 1234-ben)
      vannak: Ezt jelzi Colombonak is. Ezután elküldhetik egymásnak a
      gyanúsítottjaik sorszámának négyes maradékát, a maffia ebbol nem jön rá,
      hogy ki a gyilkos. Ha Pinkerton gyanúsítottjai külön párban vannak, de nem
      egy négyesben, akkor Pinkerton küld két párt (pl 12 és 56-ot), hogy az o
      gyanúsítottjai ezekben vannak. Ekkor Colombo már tudja ki a gyilkos.
      Elküldi Pinkertonnak, hogy a gyilkos az 12-ben vagy az 56-ban van-e, innen
      már o is fogja tudni, de a maffia még nem. Végül ha Pinkerton
      gyanúsítottjai egy párba esnek, akkor küld két párt (pl 12 és 56-ot), hogy
      az o gyanúsítottjai ezekben vannak. Ebből Colombo megtudja ki a gyilkos.
      Elküldi Pinkertonnak, hogy a gyilkos sorszáma páros vagy páratlan és kész.
    </p>

    <hr size="2" />

    <p align="center">
      <b
        ><a name="az erkolcstelen falu"></a>
        Az erkölcstelen falu
      </b>
    </p>

    <p align="justify">
      &nbsp;&nbsp;&nbsp; Ha csak egy embert csalt volna meg a felesége, akkor az
      az ember tudta volna, hogy senki mást nem csalnak meg, ebből pedig rájön,
      hogy őt megcsalják (mivel legalább egy valakit megcsalnak), tehát az első
      éjszaka felakasztja a párját. Viszont azok, akik tudják legalább egy
      valakiről, hogy csalfa, azok nem tudhatják, hogy csak az (azok) csalja a
      férjét vagy esetleg az ő arájuk is, tehát az, aki ismer csalfa hölgyet,
      nem fogja felakasztani a saját társát. A mi esetünkben mivel első éjszaka
      nem történt akasztás, ebből következik, hogy nem pontosan egy embert
      csaltak meg, hanem legalább kettőt, mert mindenki ismert egy csalfa
      asszonyt! Ekkor azonban, hogyha valaki csak egy emberről tudja, hogy
      megcsalja őt a hitvese, akkor a másik csalfa némber csakis az ő saját
      kedvese lehet, tehát a második éjszaka fel fogja akasztani. (Ugyanígy tesz
      egyébként a másik megcsalt ember is, tehát ha pontosan két embert csaltak
      meg, akkor két akasztás történik a második éjjel.) De akik legalább két
      nőt ismernek, azok megintcsak reménykednek, hogy az ő nejük ártatlan. A mi
      esetünkben mivel a második éjszaka sem történt akasztás, ebből következik,
      hogy nem is pontosan két embert csaltak meg, hanem legalább hármat! Ez az
      okoskodás így folytatható tovább egészen a tizedik éjszakáig, amikor is
      épp azok fogják felakasztani egyetlenjüket, akik pontosan kilenc másik
      nőről tudták, hogy csalfa. Tehát tíz férfit csaltak meg.
    </p>

    <hr size="2" />

    <p align="center">
      <b
        ><a name="elemlampa"></a>
        Elemlámpa
      </b>
    </p>

    <p align="justify">
      &nbsp;&nbsp;&nbsp; A 8 elemet jelöljük az ABC első 8 betűjével. A
      próbáknál a berakott két elem betűjét írjuk: AB, BC, CA, DE, EF, FD. Így
      vagy világított valamikor a lámpánk, vagy pedig mind az A-B-C, mind a
      D-E-F hármasban csak egy jó elem volt. De ekkor a maradék két elem már
      biztosan jó.
    </p>

    <hr size="2" />

    <p align="center">
      <b
        ><a name="aranyrog es a revesz"></a>
        Aranyrög és a révész
      </b>
    </p>

    <p align="justify">
      &nbsp;&nbsp;&nbsp; Az aranyásó berakja a rögöt a ládába és ráteszi a
      lakatot, majd átküldi a feleségének. A révész nem tud ellopni semmit, mert
      a láda túl nehéz, és ami benne van, az le van lakatolva. A túlparton a
      felesége rárakja a saját lakatját is az aranyásó lakatja mellé, majd
      visszaküldi a ládát a révésszel. A révész leveszi a saját lakatját, és
      újra átküldi a ládát. Ezt megkapva, a felesége leveszi a saját lakatját,
      és hozzájut az aranyröghöz.
    </p>

    <hr size="2" />

    <p align="center">
      <b
        ><a name="a farkas a kecske es a kaposzta"></a>
        A farkas, a kecske és a káposzta
      </b>
    </p>

    <p align="justify">
      &nbsp;&nbsp;&nbsp; Világos, hogy a kecskével kell kezdeni. A paraszt
      átviszi a kecskét, azután visszatér, fogja a farkast, átviszi a túlpartra,
      otthagyja, majd visszahozza a kecskét az innenső partra. Itthagyja a
      kecskét és átviszi a farkashoz a káposztát. Végül visszatér a kecskéért,
      és őt is átviszi a túlpartra.
    </p>

    <hr size="2" />

    <p align="center">
      <b
        ><a name="harom lovag es a fegyverhordozok"></a>
        Három lovag és a fegyverhordozók
      </b>
    </p>

    <p align="justify">
      &nbsp;&nbsp;&nbsp; Először átkel két fegyverhordozó. Visszatér az egyik
      fegyverhordozó és átviszi a harmadikat. Visszajön az egyik fegyvrhordozó,
      és az innentső parton marad gazdájával. A másik két lovag átkel a saját
      fegyverhordozóihoz. Az egyik lovag fegyverhordozójával visszajön,
      fegyverhordozóját itthagyja az innentső parton és átviszi magával a
      harmadik lovagot. Ebben a helyzetben tehát két fegyverhordoó vár még
      átkelésre. Ekkor a harmadik fegyverhordozó visszaevez és az egyik
      fegyverhordozót átviszi. Végül az utolsó fegyverhordozóért átmegy a saját
      lovagja.
    </p>

    <hr size="2" />

    <p align="center">
      <b
        ><a name="hitteritok es kannibalok"></a>
        Hittérítők és kannibálok
      </b>
    </p>

    <p align="justify">
      &nbsp;&nbsp;&nbsp; Fontos, hogy a kannibálok nem eszik meg a hittérítőket
      rögtön, hanem csak akkor, ha egy darabig egyedül kell várniuk a parton.
      Először átmegy egy hittérítő egy kannibállal, majd visszajön a kannibál,
      odaadja a ladikot a két hittérítőnek, akik átkelnek, majd egyikük
      visszajön a ladikkal és átvisz vele egy kanibált, de utána ő marad a
      túlparton és a kanibál átmegy a másik két kannibálért.
    </p>

    <hr size="2" />

    <p align="center">
      <b
        ><a name="atkeles a folyon amin sziget van"></a>
        Átkelés a folyón, amin sziget van
      </b>
    </p>

    <p align="justify">
      &nbsp;&nbsp;&nbsp; Jelöljük a lovagokat nagy betűkkel: <em>A</em>,
      <em>B</em>, <em>C</em> és <em>D</em>. A hozzájuk tartozó fegyverhordozókat
      pedig rendre kisbetűkkel: <em>a</em>, <em>b</em>, <em>c</em> és
      <em>d</em>. Először a <em>D</em> lovag vigye át a fegyverhordozóját a
      szigetre, majd térjen vissza. Másodszor a <em>C</em> lovag vigye át a
      fegyverhordozóját a túlsó partra, majd térjen vissza. Következő lépésben a
      <em>C</em> lovag átviszi a <em>D</em> lovagot a szigetre, majd felveszi a
      túlsó parton lévő <em>c</em> fegyverhordozóját, és visszatér vele az
      innentső partra. Ezután az <em>A</em>, <em>B</em>, és <em>C</em> lovagok a
      fegyverhordozóikkal átkelnek a túlsó partra úgy, hogy közben nem kötnek ki
      a szigeten (lásd előző feladat megoldása). Ezt követően az
      <em>A</em> lovag fegyverhordozójával visszamegy a szigetre, saját
      fegyverhordozóját otthagyja a <em>d</em> fegyverhordozóval a szigeten, a
      <em>D</em> lovagot pedig átviszi a túlsó partra. Legvégül pedig a
      <em>c</em> fegyverhordozó egyenként áthozza a szigetről az <em>a</em> és a
      <em>d</em> fegyverhordozót.
    </p>

    <hr size="2" />

    <p align="center">
      <b
        ><a name="egy szakasz katona"></a>
        Egy szakasz katona
      </b>
    </p>

    <p align="justify">
      &nbsp;&nbsp;&nbsp; A gyerekek átkeltek a folyón. Az egyik fiú ottmaradt,
      másikuk pedig visszajött a katonákhoz, és kiszállt. Ezután beszállt egy
      katona és átkelt a túlpartra. Az a fiú, aki ottmaradt a másik parton,
      visszahozta a csónakot a katonákhoz, ahol beültette társát, és ketten
      áteveztek a túlpartra. Ott társa kiszállt, és ő újra visszahozta a
      csónakot a katonákhoz, amin újabb katona tudott átkelni a túlpartra. Ezt
      mindaddig ismételték, amíg minden katona át nem kelt.
    </p>

    <hr size="2" />

    <p align="center">
      <b
        ><a name="vasutallomas"></a>
        Vasútállomás
      </b>
    </p>

    <p align="justify">
      &nbsp;&nbsp;&nbsp; Jelöljük a gyorsvonatot A-val, melyet a B vonatnak
      előre kell engednie. Menjen a B vonat előre a fővágányon, amíg teljes
      hosszával túlhalad a kitérő vágányra vezető elágazáson. Ezután a B vonat
      visszatolat a kitérő vágányra, és annyi vagont otthagy, amennyi elfér
      rajta, majd a B vonat megmaradó része a mozdonnyal együtt újra előremegy a
      fővágányon. Ezután az A vonat is előremegy a fővágányon, amíg ő is teljes
      hosszával túlhalad a kitérő vágányra vezető elágazáson. Ezután az A vonat
      utolsó kocsiját összekapcsolják a B vonatnak a kitérő vágányon maradt
      részével. Az A vonat előrehúzza ezt a részt a kitérővágányról a
      fővágányra, majd az A vonat a mögé kötött néhány B vagonnal visszatolat a
      fővágányon, és lecsatolják róla a B-hez tartozó vagonokat. Ha a B vonat
      maradék része mostmár elfér a kitérővágányon, akkor hátratolat és elengedi
      az A vonatot. Ha még mindig túl hosszú, akkor az előző eljárást
      megismételve a B vonat végéről újabb vagonokat viszünk át az A
      segítségével.
    </p>

    <hr size="2" />

    <p align="center">
      <b
        ><a name="luxuslakosztalyok"></a>
        Luxuslakosztályok
      </b>
    </p>

    <p align="justify">
      &nbsp;&nbsp;&nbsp; A harmadik szemet kell szétnyitni. Ezzel három részre
      bomlik a lánc, egy 1 szemesre, egy 2 szemesre és egy 4 szemesre. Az első
      éjszakáért odaadod az 1 szemes láncot. A másodikért a 2 szem hosszút, és
      visszakéred az 1 szemest. A harmadik után megint oda adod az 1 szemest. A
      negyedikért odaadod a 4 szemest, és visszakéred a másik kettőt. A
      fennmaradó három napon ugyanúgy megy a fizetés, mint az első hármon. (Egy
      ilyen problémát meg kellett tudni oldani a hajdani Oroszországban, ha
      éltben akart maradni az ember.)
    </p>

    <hr size="2" />

    <p align="center">
      <b
        ><a name="igazsagos osztozkodas"></a>
        Igazságos osztozkodás
      </b>
    </p>

    <p align="justify">
      &nbsp;&nbsp;&nbsp; Valaki szétönti a búzát három szerinte egyforma részre,
      amelyikből neki bármelyik jó lesz. A következő megmondja, hogy szerinte a
      háromból melyik a legkisebb. Ha ezzel a harmadik személy egyetért, akkor
      azt a kupacot annak adják, aki szétosztotta az aranyat három részre.
      Ezután a maradék arayon a másik két ember a már jól ismert módon meg tud
      igazságosan osztozni. Abban az esetben, ha a harmadik személy azt
      gondolja, hogy a második személy által megnevezett kupac nem kisebb a
      harmadánál, akkor ő vegye el azt a kupacot. A második ebben az esetben
      elveheti a szerinte legnagyobbat, a maradék peig az elsőnek jut.
    </p>

    <hr size="2" />

    <p align="center">
      <b
        ><a name="ivasi problema"></a>
        Ivási probléma
      </b>
    </p>

    <p align="justify">
      &nbsp;&nbsp;&nbsp; A 12 literes vödörből kiöntünk 8 litert a 8 literes
      palackba, majd abból 5-öt átöntünk az 5 literesbe. Így 3 liter marad a 8
      literes palackba, és 4 liter a vödörben. Ezután visszaöntjük az 5 litert a
      vödörbe, így ott 9 liter lesz. Ezt követően a 8 literes palackban lévő 3
      litert átöntjük az 5 literes palackba, majd a megüresedett 8 literes
      palackot megtöltjük a vödörből, amiben így 1 liter marad. Legvégül a 8
      literes palackból teletöltjük az 5 literes palackot, amiben most 3 liter
      van, tehát végeredményben 2 litert töltünk hozzá, így a 8 literesben 6
      liter marad, amit akartunk.
    </p>

    <hr size="2" />

    <p align="center">
      <b
        ><a name="viz a patakbol"></a>
        Víz a patakból
      </b>
    </p>

    <p align="justify">
      &nbsp;&nbsp;&nbsp; Merítsük tele a 9 litereset, majd ezzel töltsük meg a 4
      litereset kétszer és mindkétszer űrítsük is ki. A maradék egy liter vizet
      is töltsük a 4 literesbe. Ezután újra töltsük tele a 9 litereset és
      töltsünk a 4 literesbe amennyit csak lehet, ez 4-1=3 liter, tehát épp 6
      liter maradt a 9 literesben.
    </p>

    <p align="center"><b>Egy matematikus megjegyzése...</b></p>

    <p align="justify">
      &nbsp;&nbsp;&nbsp; A feladat megoldása (és az összes ilyen típusú
      feladaté) szépen ábrázolható: Vegyünk egy nagy paralellogrammát, melynek
      oldalai 4 illetve 9 hosszúságúak és a szögei 60 illetve 120 fokosak. Az
      egyik csúcsából kell indulnunk és az alábbi szabály szerint haladhatunk:
      Csak valamelyik oldallal párhuzamosan vagy mindkét oldallal 60 fokos
      szöget bezárva haladhatunk és mindig addig kell egyenesen mennünk, amíg
      valamelyik oldalba nem ütközünk. A feladat az, hogy a kiindulási csúcstól
      pontosan 6 messzire álljunk meg, ahol a távolságot a képzeletbeli
      "háromszögrács" oldalain megteendő hosszban mérjük. Látszik, hogy (a
      kezdőlépést leszámítva) gyakorlatilag mindig csak egy lehetőségünk van,
      tehát könnyen meg lehet állapítani, hogy mik a megvalósítható állapotok.
    </p>

    <hr size="2" />

    <p align="center">
      <b
        ><a name="merleg i"></a>
        Mérleg I.
      </b>
    </p>

    <p align="justify">
      &nbsp;&nbsp;&nbsp; Fontos, hogy minden kupacban sok kis golyó van. Az első
      kupacból egy, a másodikból kettő, stb a tizedikből tíz golyót veszünk ki,
      és ezeket egyszerre rakjuk fel a mérlegre. Így amennyivel kevesebb grammot
      mutat a mérleg, mint (1+2+...+10)-szer 10 = 550, annyiadik kuapcban vannak
      a 9 grammos golyók.
    </p>

    <hr size="2" />

    <p align="center">
      <b
        ><a name="merleg ii"></a>
        Mérleg II.
      </b>
    </p>

    <p align="justify">
      &nbsp;&nbsp;&nbsp; A golyókat jelöljük A, B, C, D, E-vel. A méréseknél a
      golyók betűi jelentik a mérendő golyókat. Ha 9 mérés áll rendelkezésünkre,
      akkor megfelelő az alábbi algoritmus: A, B, AB, C, D, CD. Ha az A-B vagy a
      C-D párnál nem stimmel az összeg, akkor mégegyszer lemérve a pár tagjat
      külön-külön, majd egyszer lemérve az E-t 9 méréssel megvagyunk ebben az
      esetben. Ha a párok stimmelnek, akkor háromszor mérjük le E-t, így kétszer
      jó értéket kapunk erre is, ismét csak 9 mérést használtunk. Ha csak 8
      mérési lehetőségünk van: Az első hét kérdés legyen: AB, AC, BC, CD, CE,
      DE, AE. Ha az A-B-C és C-D-E háromszögekből ugyanazt számolhatjuk ki C-re,
      akkor az első hat mérés helyes, mindent meg tudunk határozni. Ha nem,
      akkor AE helyes. Ekkor vagy AB+CE=BC+AE vagy ED+CA=DC+AE. Legyen például
      az első. (A másik eset ugyanígy megy.) Ekkor AB, CE, BC mérések mind jók.
      Mérjük le a D-t egyedül. Ha CE+2D=DC+DE, akkor ezek a mérések is
      stimmelnek, a C-D-E háromszögből meghatározhatjuk mindhárom csúcs súlyát,
      majd az AE és BC segítségével a másik kettőét is. Ha viszont nem igaz az
      egyenlőség, akkor itt van a rossz mérés, tehát az AC mérés helyes volt.
      Ebből meg lehet határozni az A, B, C, E súlyokat, a D-t pedig épp most
      mértük le.
    </p>

    <hr size="2" />

    <p align="center">
      <b
        ><a name="nagyapo reggelije"></a>
        Nagyapó reggelije
      </b>
    </p>

    <p align="justify">
      &nbsp;&nbsp;&nbsp; Csak úgy kezdheted, hogy megfordítod mindkét homokórát.
      Mert ha csak az egyiket fordítod meg, akkor azután, hogy lepergett benne a
      homok, visszakerülsz a kezdhelyzetbe. Két egyszerű meoldás létezik:
    </p>

    <ol>
      <li>
        Megfordítod tehát mindkét homokórát, és akkor teszed fel a tojást,
        amikor a kisebbikben (7 perces) lepereg a homok. Hagyd a homokot
        leperegni a nagyobbikban is (ez 4 perc), és fordítsd meg, majd hagyd
        újra leperegni benne a homokot. Mire ez megtörténik, a tojás éppen 15
        percet főtt.
      </li>
      <li>
        A homokórák megfordításával egy időben tedd fel főni a tojást. 7 perc
        múlva a kisebbiket megfordítod, ekkor a nagyobbikban 4 percre való homok
        van még. Amikor e 4 perc elteltével a homok a nagyobbikban is lepereg,
        akkor a 7 perces tetejében 3 percnyi homok van, de ami még fontosabb: 4
        percnyi hullt le az aljába. Megkönnyebbült sóhajjal megfordítod tehát a
        7 perceset, és megvárod, amíg abban is lepereg a homok (4 percnyi), s
        nyomban feltálalod nagyapónak a reggelit. Ez a megoldás ráadásul
        pontosan 15 percik tart, és ennél gyorsabban nem készülhetsz el a
        reggelivel.
      </li>
    </ol>

    <p align="center"><b>Egy matematikus megjegyzése...</b></p>

    <p align="justify">
      &nbsp;&nbsp;&nbsp; Hasonlóan, mint a "Víz a patakból" című feladatnál itt
      is lehet ábrázolni a megoldásokat. Rajzoljunk egy 7-szer 11-es téglalapot
      és induljunk az egyik csúcsából. Az alábbi szabály szerint haladhatunk:
      Mindig vízszintesen, függőlegesen vagy átlósan indulhatunk és addig kell
      mennünk, amíg valamelyik oldalba nem ütközünk. A feladat, hogy az egyik
      továbbindulástól számított 15 időegység múlva (egy időegység haladni egy
      mezőt, tehát "átlósan gyorsabban megyünk") egy oldalba ütközzünk.
    </p>

    <hr size="2" />

    <p align="center">
      <b
        ><a name="idomeres kotellel"></a>
        Időmérés kötéllel
      </b>
    </p>

    <p align="justify">
      &nbsp;&nbsp;&nbsp; Az egyik kötelet gyújtsuk meg mindkét végén, a másikat
      csak az egyiken. Amikor az első kötél leégett (fél óra után), akkor maradt
      egy félóra alatt leégő kötelünk, amit mindkét végén meggyújtva épp negyed
      óra alatt ég le.
    </p>

    <hr size="2" />

    <p align="center">
      <b
        ><a name="faliora"></a>
        Falióra
      </b>
    </p>

    <p align="justify">
      &nbsp;&nbsp;&nbsp; Tegyük fel, hogy otthon az órája A időt mutatott,
      amikor elment otthonról, a barátja órája B időt mutatott érkezéskor és
      C-t, amikor távozott, valamint hazaértekor D-t látott a saját óráján. Ha
      az ő órája mindig T-vel tér el a valós időtől és az utat mindkét irányban
      S idő alatt teszi meg, akkor fennáll az alábbi két egyenlet: A+T+S=B,
      C+S=D+T. Ezeknek a megfelelő oldalait összeadva azt kapjuk, hogy
      A+T+S+D+T=B+C+S, azaz 2T=B+C-A-D, tehát megtudja állapítani, hogy hány
      perccel kell arrébb állítania otthoni óráját.
    </p>

    <hr size="2" />

    <p align="center">
      <b
        ><a name="robban a hid"></a>
        Robban a híd
      </b>
    </p>

    <p align="justify">
      &nbsp;&nbsp;&nbsp; Először átmegy az 1-es katona a 2-essel (2 perc). A
      2-es visszahozza az elemlámpát (2 perc). Ezután következik a trükkös
      lépés, melyben az 5-ös a 10-essel megy át, majd az 1-es visszahozza az
      elemlámpát (10 + 1 perc). Végül átmegy az 1-es a 2-essel (2 perc). És ez
      mindösszesen 17 percet vesz igénybe.
    </p>

    <hr size="2" />

    <p align="center">
      <b
        ><a name="szaz torpe"></a>
        Száz törpe
      </b>
    </p>

    <p align="justify">
      &nbsp;&nbsp;&nbsp; A törpék azt kérik, hogy a börtönőr hátulról kezdve
      egyesével kérdezze őket. A törpék megegyeznek, hogy a piros 1-et jelent, a
      sárga 2-őt, a kéket pedig a 3-as számnak feleltetik meg. A leghátsó törpe
      összeadja az összes előtte álló törpén lévő sapkákhoz rendelt számokat,
      azaz 99 darabot, és veszi a kapott összegnek a 3-as maradékát. Azt a színt
      tippeli, ami ehhez a maradékhoz van rendelve. Az utolsó törpe 2/3 eséllyel
      meghal, az összes előtte álló törpe azonban meg tud menekülni. Az előtte
      álló törpe ugyanis látja az előtte lévő 98 sapkát, és hallotta azt, hogy
      mi a hármas maradéka ezeknek a sajátjával együtt, amit nem lát. Ki tudja
      tehát számolni, hogy mi a saját sapkájához tartozó színhez rendelt szám.
      Be tudja tehát mondani a saját sapkájának a színét, és ezután már az
      előtte lévő is tudni fogja a sajátját, és így tovább.
    </p>

    <hr size="2" />

    <p align="center">
      <b
        ><a name="oroszlanok es a mergezett hus"></a>
        Oroszlánok és a mérgezett hús
      </b>
    </p>

    <p align="justify">
      &nbsp;&nbsp;&nbsp; Hogy megeheti-e egy oroszlán a húst, az érdekes módon
      attól függ, hogy összesen páros vagy páratlan sok oroszlán van a szigeten.
      Ha egy oroszlán lenne csak, akkor az nyugodtan megehetné, hiszen senki nem
      veszélyeztetné, amíg alszik. Ha viszont kettő lenne, akkor egyik se ehetné
      meg, mert a másik megenné őt. Ha három van, akkor a legközelebb álló
      megeheti a húst, hiszen utána ketten maradnak, és akkor már egyik sem meri
      megenni a húst, lásd az előző gondolatmenetet. És így tovább. Azt kapjuk
      tehát, hogy páratlan sok oroszlán esetén meg lehet enni a húst valakinek,
      páros sok esetén viszont nem ésszerű.
    </p>

    <hr size="2" />

    <p align="center">
      <b
        ><a name="ali baba es a negyven rablo"></a>
        Ali baba és a negyven rabló
      </b>
    </p>

    <p align="justify">
      &nbsp;&nbsp;&nbsp; A stratégia a következő. A kapcsolót csak Ali baba
      kapcsolhatja le, mindenki más csak fölkapcsolhatja. Ha valaki fölébred, és
      a kapcsoló fel van kapcsolva, akkor nem csinál semmit. Illetve akkor sem
      csinál semmit, ha korábban már egyszer felkapcsolta a kapcsolót. Ha
      viszont a kapcsoló le van kapcsolva, és az illető még nem kapcsolt föl
      korábban egyszer sem, akkor felkapcsolja. Ali babának az a dolga, hogy
      amikor fölébred lekapcsolja a kapcsolót, ha fel van kapcsolva. És eközben
      azt is számolja, hogy hányszor kapcsolta már le a kapcsolót. Ha már
      negyvenszer lekapcsolta, akkor kijelentheti, hogy biztosan mindenki fel
      volt már ébresztve. És ez egy idő után biztosan be fog következni, mert
      minden nap mindenkit felébreszt az dzsinn.
    </p>

    <hr size="2" />

    <p align="center">
      <b
        ><a name="holgyek tarsasaga"></a>
        Hölgyek társasága
      </b>
    </p>

    <p align="justify">
      &nbsp;&nbsp;&nbsp; Jelöljük a hölgyek korát A, B, C-vel. Állapodjon meg az
      A és a B korú hölgy valamely tetszőlegesen választott X számban, és súgják
      meg C-nek A+X-et illetve B+X-et. Ekkor C tudni fogja, hogy melyikük az
      idősebb vagy netán, hogy azonos korúak-e, de azt nem, hogy melyikük hány
      éves. Hozza nyilvánosságra, hogy melyikük a fiatalabb. (De figyelem, azt
      ne árulja el, hogy mennyivel!) Hasonlóan eljárva a másik két párral,
      bármely kettőről kiderül közülük ki az idősebb, ezek után már tudni fogják
      a legidősebbet és legfiatalabbat is. Azt is könnyen láthatjuk, hogy
      valóban egyikük sem fogja tudni senki másnak a korát, hiszen senki nem
      ismer mást, mint a saját korát, a másik kettő korának különbségét és
      néhány tetszőlegesen választott számot.
    </p>

    <hr size="2" />

    <p align="center">
      <b
        ><a name="a kor alaku asztal"></a>
        A kör alakú asztal
      </b>
    </p>

    <p align="justify">
      &nbsp;&nbsp;&nbsp; A kezdőnek van nyerő stratégiája, mégpedig az, hogy
      először pontosan az asztal közepére helyez egy érmét, majd mindig az előző
      érme helyét középpontosan tükrözi az asztal közepére, mint középpontra, és
      arra a helyre rak.
    </p>

    <hr size="2" />

    <p align="center">
      <b
        ><a name="menetrend"></a>
        Menetrend
      </b>
    </p>

    <p align="justify">
      &nbsp;&nbsp;&nbsp; Például úgy lehetséges, hogy Bronx felé óra:24-kor és
      óra:48-kor indulnak vonatok, míg Brooklyn irányába óra:00-kor és
      óra:30-kor. Így ha barátunk véletlenszerűen érkezik az állomásra, akkor 24
      a 6-hoz az esélye, hogy Bronx felé megy.
    </p>

    <hr size="2" />

    <p align="center">
      <b
        ><a name="harmas revolver parbaj"></a>
        Hármas revolver párbaj
      </b>
    </p>

    <p align="justify">
      &nbsp;&nbsp;&nbsp;
      <em>Hamarosan...</em>
    </p>

    <hr size="2" />

    <p align="center">
      <b
        ><a name="paradox meretu lyuk"></a>
        Paradox méretű lyuk
      </b>
    </p>

    <p align="justify">
      &nbsp;&nbsp;&nbsp; A kártyalapra az alábbi ábrán látható mintázat szerint
      lyukat vágva, a kártyalapnál jóval nagyobb méretű objektumok is átférnek,
      mert a kártyalapból harmónikaszerűen kihajtogatott csík hossza a kártyalap
      kerületénél jóval nagyobb lesz.
    </p>
    <div align="center">
      <img src="fejtoro-lyuk.gif" />
    </div>
    <p align="justify">
      &nbsp;&nbsp;&nbsp; A gyakorlatban vágásokat úgy a legkönnyebb elkészíteni,
      ha hosszanti irányban a kártyalapot félbehajtjuk, majd a hosszanti irányra
      merőlegesen egy ollóval felváltva a széle illetve a közepe felöl
      bemetszéseket készítünk. A végén pedig a középső vonal menti vágást
      készítjük el, ügyelve arra, hogy a két végén nem kell kártyalap széléig
      vágni. Természetesen a mintázat sűrűbben is elkészíthető, mint ahogyan az
      ábrán látszik.
    </p>

    <hr size="2" />

    <p align="center">
      <b
        ><a name="motorcsonak"></a>
        Motorcsónak
      </b>
    </p>

    <p align="justify">
      &nbsp;&nbsp;&nbsp;
      <em>Hamarosan...</em>
    </p>

    <hr size="2" />

    <p align="center">
      <b
        ><a name="a sziklamaszo"></a>
        A sziklamászó
      </b>
    </p>

    <p align="justify">
      &nbsp;&nbsp;&nbsp; A hegymászó egy 10 és 20 méteres darabra vágja a 30
      méteres kötelét. A 10 métereset odaköti a szikla tetejéhez, és a másik
      végére csinál egy pici hurkot, amin keresztüldugja a másik kötéldarabot
      úgy, hogy 10-10 méter lógjon le a hurok mindkét oldalán. Ezután
      leereszkedik a 10 méteres kötelén a hurokig, majd a dupla kötélen
      leereszkedik a peremig, ahol a 20 méteres kötéldarabot le tudja húzni.
      Végül a peremről leereszkedik a 20 méteres kötéllel.
    </p>

    <hr size="2" />

    <p align="center">
      <b
        ><a name="ket ferfi, ket no, ket gumi"></a>
        Két férfi, két nő, két gumi
      </b>
    </p>

    <p align="justify">
      &nbsp;&nbsp;&nbsp; Legyen a két férfi András és Béla, a két nő pedig Anna
      és Brigitta. A trükk az, hogy az első közösülés alkalmával az egyik gumira
      rá kell húzni a másikat. Jelöljük a külső gumit B-vel a másikat pedig
      A-val. Első alkalommal közösüljön András és Anna. Ekkor az A gumi belső
      fele ér Andráshoz, a B gumi külső fele pedig Annához. András magán hagyja
      az A gumit, de a B-t lehúzza, és közösül Brigittával is. Tehát az A gumi
      külső fele ér Brigittához. Ekkor András már elvégezte a dolgát, következik
      Béla. Béla először a B gumit húzza fel, ami belülről még tiszta, kívülről
      pedig eddig csak Anna ért hozzá, tehát Annával nyugodtan közösülhet.
      Legvégül ugyanerre a gumira ráhuzza az A gumit, aminek a külsejét eddig
      Brigitta használta, és közösül Brigittával is.
    </p>

    <hr size="2" />

    <p align="center">
      <b
        ><a name="viztol irtozo bogarak"></a>
        Víztől írtózó bogarak
      </b>
    </p>

    <p align="justify">
      &nbsp;&nbsp;&nbsp; Vegyük körbe az ágyat vízzel. Például a padlóra vizet
      öntünk. Felülről pedig egy speciális esernyővel védjük meg magunkat a
      plafonról leereszkedő bogarak ellen. Ha csak egyszerűen egy vízzel teli
      tartóedényt helyeznénk a fejünk fölé, az azért nem lenne jó, mert a
      tartóedény peremére le tudnak ereszkedni a pontszerű bogarak, és onnan az
      edény aljára is tudnak mászni, ahonnan tovább tudnak ereszkedni a
      fejünkre. A speciális esernyőt viszont úgy képezzük ki, hogy az esernyő
      pereme visszakunkorodjon az esernyő alá, és mint egy csatorna fusson végig
      az esernyő belső falán. Ebbe a kis csatornába vizet öntve, megakadályozzuk
      azt, hogy az esernyő tetejére leereszkedő bogarak leereszkedve az esernyő
      széléig, onnnan vissza tudjanak mászni az esernyő belső felszínére.
    </p>

    <hr size="2" />

    <p align="center">
      <b
        ><a name="villanykortek"></a>
        Villanykörték
      </b>
    </p>

    <p align="justify">
      &nbsp;&nbsp;&nbsp; Felkapcsol egyet , így hagyja néhány percig, majd
      lekapcsolja. Felkapcsol egy másikat majd lemegy. Lenn ég egy, a maradék
      kettőből pedig az égett amelyik meleg.
    </p>

    <hr size="2" />

    <p align="center">
      <b
        ><a name="eroegyensuly"></a>
        Erőegyensúly
      </b>
    </p>

    <p align="justify">
      &nbsp;&nbsp;&nbsp; Igen, a mérleg ki fog billenni. Ahogy az ujjunkat
      belemerítjük a vízbe, felfelé mutató erő fog rá hatni. Arkhimédész
      törvénye szerint a vízbe merülő vagy vízben úszó testekre felhajtóerő hat,
      és ennek az erőnek a nagysága egyenlő a test által kiszorított víz
      súlyával. Newton harmadik törvénye szerint pedig az ujjnak a víz által rá
      kifejtett erővel ellentétes irányú és ugyanakkora nagyságú erővel kell
      hatnia a vízre. Ez az erő átadódik a pohárnak, majd a mérlegnek.
    </p>

    <hr size="2" />

    <p align="center">
      <b
        ><a name="vanya es a vizesvodor"></a>
        Ványa és a vizesvödör
      </b>
    </p>

    <p align="justify">
      &nbsp;&nbsp;&nbsp; Nem indokolt. Arkhimédész törvénye szerint a vödörben
      úszó jég tömege egyenlő kell legyen a kiszorított vízével. Az olvadás
      nyilvánvalóan nem változtatja meg a megfagyott víz tömegét, ezért az
      olvadással előállt víz térfogata pontosan egyenlő lesz a jég által
      kiszorított vízével. Az olvadástól tehát a víz nem fog kicsordulni a
      vödörből. De hogy Ványa anyja is elégedett legyen, vegyük figyelembe a
      feladat másik vonatkozását is, mert nem csak ovadásból adódhat
      térfogatváltozás. A víznek különleges tulajdonsága, hogy 4 fokon a
      legnagyobb a sűrűsége. 0 és 4 fok között összehúzódik a hőmérséklet
      emelkedésével, 4 fok fölött pedig tágul, mint a legtöb anyag. A víz
      olvadáskor tehát nem csordul ki a vödörből, és ahogyan kezd felmelegedni,
      előbb lesüllyed a felszjne a vödörben, majd lassan emelkedik, s ha az
      előszoba elég meleg, akkor a víz ettől a hőtágulástól bizony kicsordulhat.
      Oroszországban azonban fűtetlen a pitvar (a szenyi), s télen nem sokkal
      melegebb 0 foknál, a hőtágulás tehát nem járhat ilyesmivel.
    </p>

    <hr size="2" />

    <p align="center">
      <b
        ><a name="a tea lehutese"></a>
        A tea lehűtése
      </b>
    </p>

    <p align="justify">
      &nbsp;&nbsp;&nbsp; Bármely hőátadási folyamatra igaz, hogy minél nagyobb a
      két test közötti hőmérséklet-különbség, annál nagyobb közöttük a hőcsere.
      Ebben az esetben a második test a tea körüli levegő. A tea egységnyi idő
      alatti hővesztesége nagyobb tehát, ha a tea maga melegebb. Ha Nyikolaj
      azonnal beleszórja a teába a cukrot, akkor ezzel mindjárt kezdetben
      lecsökkenti a tea hőmérsékletét, a cukor oldódása endoterm folyamat lévén,
      s ezzel egyszersmind csökkenti a tea hőleadását. Következésképp a későbbi
      cukorhozzáadás a gyorsabbik módszer.
    </p>

    <hr size="2" />

    <p align="center">
      <b
        ><a name="ujabb remes ejszaka visnyij volocsokban"></a>
        Újabb rémes éjszaka Visnyij Volocsokban
      </b>
    </p>

    <p align="justify">
      &nbsp;&nbsp;&nbsp; Úgy lesznek meg gyorsabban, ha mindkét melegítőt egy
      bögrébe teszik. Emlékezz rá, hogy a felhasznált energia nemcsak a víz
      melegítésére megy el, hanem a hőveszteségek pótlására is. A vizet
      szobahőmérsékletről forrásig melegíteni így is, úgy is egyforma mennyiségű
      hő kell, csak a hőveszteségben lesz eltérés. Bármi legyen is az általános
      képlet a hőveszteségre, a hőveszteség mértéke (vagyis az egységnyi időre
      jutó hőveszteség) szinte egyes-egyedül csak a csésze és a szoba
      hőmérsékletének különbségétől függ. Emiatt ha a csésze hosszabb időt tölt
      valamely hőmérsékleti intervallumban, akkor nagyobb lesz a hőveszeteség.
      Ha két melegítő melegíti a bögrét, akkor kisebb a hőveszteség, mint ha
      csak egy melegítené. Ha tehát egyszerre két melegítővel melegítjük előbb
      az egyik bögrényi vizet, aztán a másikat, akkor kevesebb energiára lesz
      szükség, tehát kevesebb időre is.
    </p>

    <hr size="2" />

    <p align="center">
      <b
        ><a name="gravitacios hatas a reggelizoasztalnal"></a>
        Gravitációs hatás a reggelizőasztalnál
      </b>
    </p>

    <p align="justify">
      &nbsp;&nbsp;&nbsp; A Newton-féle gravitációs törvény azt állítja, hogy
      bármely két kis kiterjedésű tömeg között a kettejük távolságának
      négyzetével fordítva arányos nagyságú vonzóerő hat. Ezért pontszerű testek
      között mindenképpen nő a vonzóerő, ha közelebb kerülnek egymáshoz.
      Bonyolultabb geometriájú testek esetén viszot más a helyzet. Vegyünk
      például egy tóruszt (úszógumi) és egy pontszerű testet a tórusz
      forgástengelye mentén. Ha a pontszerű test a tórusz középpontjában van,
      akkor a rá ható gravitációs erő éppen eltünik, azaz zérus lesz, mert
      szimmetria okokból a tórusz darabjai által rá ható erők kioltják egymást.
      Másfelöl, ha a pontszerű test a tórusztól igen nagy távolságban van, akkor
      a vonzóerő ugyancsak igen közel lesz nullához. A tengelyen mozgatott
      pontszerű testre ható erőnek tehát valahol a kettő között maximuma van. És
      ettől a ponttól befelé, azaz a tórusz középpontja felé mozgatva a testet,
      a vonzóerő csökkenni fog, miközben azt senki sem vitatja, hogy a két test
      közeledik egymáshoz, akár melyik pontjukat (vagy akár a
      tömegközéppontjaikat) is tekintjük.
    </p>

    <hr size="2" />

    <p align="center">
      <font size="5"><b>IRODALOMJEGYZÉK</b></font>
    </p>

    <p align="justify">
      &nbsp;&nbsp;&nbsp; Az oldalon található feladványok egy része sokéves
      gyűjtés eredménye. Ezen feladványok és megoldásaik összegyűjtésében
      nyújtott segítségéért köszönet Pálvölgyi Dömötörnek! Azok a feladványok,
      ahol szerepel a forrás megjelölése az alábbi könyvek valamelyikében
      megtalálhatók. Ezekből a könyvekből csak ízelítő erejéig szerepel néhány
      kedvcsináló feladvány, a könyvekben még sok-sok itt nem szereplő feladvány
      is található. Mindegyik könyvet bátran tudom ajánlani mindenki figyelmébe,
      aki kedveli a fejtörő feladványokat.
    </p>

    <ul>
      <li>J. I. Ignatyev: <em>Találékonyság birodalmában</em></li>
      <li>Jurij B. Csernyak, Robert M. Rose: <em>A minszki csirke</em></li>
      <li>Raymond M. Smullyan: <em>Alice Rejtvényországban</em></li>
    </ul>

    <hr size="2" />

    <p align="center">
      Ha megnyerte az oldal a tetszésedet, kérlek látogass
      <a href="index.php">vissza</a> honlapom kezdő oldalára, ahonnan további
      érdekes oldalakra juthatsz el! Bármilyen észrevételed van, esetleg hibát
      találsz, vagy tudsz egy érdekes gondolkodtató feladványt, akkor pedig
      kérlek írj az alábbi e-mail címre! Előre is köszönöm.
    </p>

    <p align="center"></p>

    <script language="JavaScript" src="counter.php?name=fejtoro"></script>
  </body>
</html>
